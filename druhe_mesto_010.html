<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6 Noční přednáška">
    <meta name="apple-mobile-web-app-capable" content="yes">
    <title>6 Noční přednáška</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_009.html">
    <link rel="next" href="./druhe_mesto_011.html">
    <meta name="nb-order" content="6">
    <link rel="self" href="druhe_mesto_010.html">
    <meta name="nb-identifier" content="ajvaz-druhe-mesto-46bf8c3">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2128" data-nb-chars="13111">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">6 Noční přednáška</span></h1>
        <section>
          <p class="chunk" data-nb-ref-number="2" data-nb-words="228" data-nb-chars="1383"><span class="idea" data-nb-ref-number="2" id="idea2" data-nb-words="228" data-nb-chars="1383">Středa byla příští den; na&nbsp;lístku sice nebylo uvedené žádné datum, ale byl jsem tak nedočkavý, abych se&nbsp;dozvěděl něco nového o&nbsp;světě, jehož obrysy se&nbsp;mi&nbsp;zjevily, že&nbsp;jsem se&nbsp;rozhodl, že&nbsp;se&nbsp;na&nbsp;filosofickou fakultu půjdu v&nbsp;noci podívat. Přicházel jsem k&nbsp;ní od&nbsp;Staroměstského náměstí, do&nbsp;ticha zasněžené pusté ulice bzučely zářivky, masivní budova filosofické fakulty temně vyvstala na&nbsp;konci řady domů. Když jsem k&nbsp;ní přišel, zastavil jsem se&nbsp;a&nbsp;podíval se&nbsp;vzhůru, ale neviděl jsem jediné rozsvícené okno, jen na&nbsp;sklech v&nbsp;nižších patrech se&nbsp;lesklo světlo venkovních zářivek. Hlavní vchod v&nbsp;podloubí nebyl zamčený, vstoupil jsem dovnitř; v&nbsp;prázdné budově byla tma a&nbsp;zima. Prošel jsem kolem opuštěné zasklené vrátnice a&nbsp;vystoupil po&nbsp;širokém schodišti, chodil jsem po&nbsp;chodbách s&nbsp;okny do&nbsp;dvora. Čas od&nbsp;času jsem se&nbsp;zastavil a&nbsp;naslouchal jsem, ale v&nbsp;budově bylo mrtvé ticho, zaslechl jsem jen drnčení noční tramvaje jedoucí po&nbsp;nábřeží. Otevíral jsem dveře učeben a&nbsp;nahlížel dovnitř, ale všechny byly tmavé a&nbsp;prázdné. Až&nbsp;když jsem otevřel dveře jedné posluchárny v&nbsp;druhém patře, uviděl jsem, že&nbsp;v&nbsp;chladné místnosti, slabě osvětlené zářivkou, která stála na&nbsp;ulici pod oknem, sedí za&nbsp;stoly na&nbsp;lavicích lidé v&nbsp;kabátech, od&nbsp;katedry se&nbsp;ozýval monotónní hlas přednášejícího, na&nbsp;jeho vyhublou tvář se&nbsp;špičatou bradkou dopadal pruh mdlého světla. Posadil jsem se&nbsp;na&nbsp;volné místo na&nbsp;kraji lavice u&nbsp;dveří.</span></p>
          <p class="chunk" data-nb-ref-number="3" data-nb-words="1105" data-nb-chars="6900"><span class="idea" data-nb-ref-number="3" id="idea3" data-nb-words="1105" data-nb-chars="6900">Slyšel jsem: „Ještě před několika lety se&nbsp;vědecká obec, až&nbsp;na&nbsp;malé výjimky, shodovala v&nbsp;názoru, že&nbsp;velkou bitvu v&nbsp;hloubce pokojů nelze pokládat za&nbsp;historickou událost. Tvrdilo se, že&nbsp;záznamy v&nbsp;pramenech nejsou věrohodné a&nbsp;že mají svůj původ ve&nbsp;zhistorizování určitých rituálů spjatých s&nbsp;podzimními slavnostmi vyhánění draků ze&nbsp;spořitelen. Také se&nbsp;neustále poukazovalo na&nbsp;to, že&nbsp;o&nbsp;bitvě není žádná zmínka v&nbsp;proslulé Lví kronice, nalezené, jak všichni víte, za&nbsp;deštivé noci v&nbsp;igelitovém obalu na&nbsp;sedadle v&nbsp;neosvětleném kupé, v&nbsp;okamžiku, kdy vlak zastavil na&nbsp;trati a&nbsp;kupé se&nbsp;octlo před rozsvíceným oknem secesní vily ve&nbsp;Všenorech, jehož světlo se&nbsp;lesklo na&nbsp;mokrém listí v&nbsp;tmavé zahradě. Je&nbsp;opravdu s&nbsp;podivem, že&nbsp;vědcům, kteří projevili takovou hyperkritičnost vůči pramenným materiálům, nepřipadalo zvláštní, že&nbsp;k&nbsp;nálezu kroniky došlo zrovna před vilou, v&nbsp;jejímž okně byl vidět na&nbsp;zdi kus potemnělého obrazu, na&nbsp;kterém bylo možné rozeznat postavy faunů tančících v&nbsp;háji. Zdá se, že&nbsp;si&nbsp;nikdo z&nbsp;historiků nevšiml, že&nbsp;drobný předmět, namalovaný v&nbsp;trávě pod břízkou, je&nbsp;nápadně podobný rýžovému kartáči, jaký se&nbsp;dodnes používá v&nbsp;lázních-chrámu, kde jednoho večera kněz řekl do&nbsp;oblaků páry převalujících se&nbsp;nad vanami: ‚V&nbsp;bufetu ve&nbsp;vzdáleném městě na&nbsp;černé tabuli s&nbsp;názvy a&nbsp;cenami jídel je&nbsp;napsaný křídou poslední vzkaz Pána okrajů, varování před tím, co&nbsp;do&nbsp;našeho prostoru vydechují zčernalé vnitřky váz. Tento dech, praví Pán okrajů, rozleptá stará souhvězdí. Nezapomínejte také na&nbsp;nedočkavá a&nbsp;hbitá klepeta strojů, číhající za&nbsp;dlouhými zdmi ve&nbsp;smíchovských ulicích. Nirvána nenahradí promenádní koncert.‘ Nezáleží na&nbsp;tom, že&nbsp;podobnost barevného tvaru na&nbsp;obraze s&nbsp;kartáčem byla, jak se&nbsp;později ukázalo, náhodná (ve skutečnosti se&nbsp;jednalo o&nbsp;zobrazení žampionu, ne-li o&nbsp;skvrnu od&nbsp;latexu). A&nbsp;připomeňme ještě jednu věc: písmeno F, kterým začíná slovo faun, má&nbsp;v&nbsp;písmu našich sousedů podobu svislé tyče s&nbsp;dvěma příčkami, vodorovně z&nbsp;ní vyrůstajícími v&nbsp;jejím prostředku a&nbsp;na vrcholu, tedy přesnou podobu oné konstrukce na&nbsp;kraji města, z&nbsp;níž neklidný lžiprimátor každý večer vyhlížel&nbsp;– stoje na&nbsp;dolní příčce a&nbsp;opíraje triedr o&nbsp;horní&nbsp;– průvod žen, který se&nbsp;měl pokusit donést do&nbsp;města stříbrné vlky s&nbsp;rubínovýma očima a&nbsp;rozestavit je&nbsp;za&nbsp;dlouhými záclonami v&nbsp;ložnicích. Viděl však tenkrát jen vzdálená světla automobilů na&nbsp;dálnici, chladný zářící náhrdelník. Je&nbsp;to&nbsp;všechno opravdu jen náhoda? Situace se&nbsp;radikálně změnila, když nastoupila mladá generace historiků, nezatížená pozitivistickými předsudky. Nejnovější bádání, zejména poslední významné objevy v&nbsp;oboru archeologie zásuvek, svědčí zcela jednoznačně nejenom o&nbsp;tom, že&nbsp;se&nbsp;bitva skutečně konala, ale jak se&nbsp;zdá, dokonce i&nbsp;o&nbsp;tom, že&nbsp;dosud trvá. Zlaté pomníky jejích hrdinů zasvítí z&nbsp;hloubky zrcadla v&nbsp;tmavém koutě pokoje, když na&nbsp;ně&nbsp;dopadne zvolna se&nbsp;otáčející světlo majáku. Když jdou obyvatelé bytů v&nbsp;noci tmavou předsíní na&nbsp;záchod, spočine někdy jejich noha na&nbsp;kolébajícím se&nbsp;pontonu: málokdo se&nbsp;odváží vydat se&nbsp;po&nbsp;vratkém pontonovém mostě do&nbsp;tmy, i&nbsp;když mnozí vědí, že&nbsp;na&nbsp;jeho konci by&nbsp;směli zapomenout svá jména a&nbsp;dotknout se&nbsp;čelem chladného kovu potrubí, ve&nbsp;kterém teče mléko zoufalých zvířat do&nbsp;fantastických měst na&nbsp;pobřeží. V&nbsp;noci zahlédnou postavu v&nbsp;maskovacím obleku, na&nbsp;kterém je&nbsp;vzorek perského koberce, jak přískoky přebíhá ložnici, nacházejí šňůry polních telefonů pod postelí, v&nbsp;tmavém koutě pokoje se&nbsp;táhne zákop, při večeři se&nbsp;nad ním lesknou číhavé oči. Nějaké dítě řekne: ‚V&nbsp;koutě něco je, půjdu se&nbsp;tam podívat,‘ ale rodiče je&nbsp;rychle okřiknou: ‚Od jídla se&nbsp;nevstává!‘, všichni se&nbsp;bojí vzít na&nbsp;vědomí válku, která se&nbsp;vede v&nbsp;koutech, i&nbsp;když tuší, že&nbsp;jejich byt se&nbsp;nachází uprostřed bitevního pole, v&nbsp;zapomenutém Slavkově vnitřků domů. Vojáci dešifrují tapety, navzdory konvencím se&nbsp;vede nelítostná gramatická válka, jedovatá hudba zní skoro bez přestávky: jsou slyšet i&nbsp;ledové violy, jejichž používání humanitární pakty přísně zakazují. Skupině záškodníků se&nbsp;podařilo dopsat do&nbsp;souboru mýtů protivníka novou postavu: démona s&nbsp;jelením parožím na&nbsp;hlavě. Někteří přišli s&nbsp;podivným návrhem, aby se&nbsp;vojákům i&nbsp;štábu oznámilo, kdo je&nbsp;nepřítel a&nbsp;kdo je&nbsp;spojenec, ale tato novota nenašla větší odezvu: jedni tvrdili, že&nbsp;kdo je&nbsp;nepřítel a&nbsp;kdo je&nbsp;spojenec, se&nbsp;nedá poznat, a&nbsp;druzí, že&nbsp;mezi tím neexistuje žádný rozdíl, a&nbsp;není tedy co&nbsp;poznávat. Četa dobrovolníků opatrně prohlíží stránku po&nbsp;stránce silnou knihu, přesto však zahlédnou příliš pozdě pohlednici ze&nbsp;Salzburgu, vloženou mezi stránky 346 a&nbsp;347; píše se&nbsp;na&nbsp;ní&nbsp;o&nbsp;lhostejném chladu pudinků, jímž končí, nikoliv nešťastně, pokusy o&nbsp;napsání reportáže o&nbsp;zrodu nového božstva v&nbsp;parcích. Padlí mdle bloudí v&nbsp;erebu skříní; když dojde k&nbsp;invazi v&nbsp;předsíních, na&nbsp;nočních plážích, někteří z&nbsp;nich se&nbsp;opět připletou do&nbsp;bojů, znovu zahynou a&nbsp;octnou se&nbsp;v&nbsp;ještě vzdálenějším zásvětí, kde na&nbsp;nekonečných soumračných pláních vlnících se&nbsp;trav stojí bílé lokomotivy z&nbsp;alabastru. Nelítostné boje muže proti muži se&nbsp;vedou v&nbsp;omamné džungli šatníků, nikdo neví, za&nbsp;jakým visícím oblekem vyrazí nabroušená čepel. Vojáci, kteří tu&nbsp;mezi kabáty setrvávají dlouhé měsíce, nakonec už&nbsp;sami vypadají víc jako kabáty než jako lidé, také jejich myšlenky se&nbsp;už&nbsp;více podobají myšlenkám kabátů (například celé hodiny myslí na&nbsp;město, kde jsou domy, pomníky a&nbsp;pouliční lucerny na&nbsp;pružinách a&nbsp;po jehož ulicích se&nbsp;prochází osamělý poník); pak se&nbsp;stává, že&nbsp;majitel bytu si&nbsp;omylem v&nbsp;zamyšlení oblékne některého z&nbsp;vojáků a&nbsp;vyjde v&nbsp;něm na&nbsp;ulici. Voják se&nbsp;tím cítí uražen a&nbsp;chce střílet, ale z&nbsp;jeho měkké pušky vypadávají jen zhadrovatělé koule, které se&nbsp;kutálejí po&nbsp;chodníku, kde do&nbsp;nich klovou holubi. Tragický omyl rozpozná profesionálním okem až&nbsp;šatnářka v&nbsp;kavárně; hned je&nbsp;jí&nbsp;jasné, o&nbsp;co se&nbsp;jedná: musí se&nbsp;mít neustále na&nbsp;pozoru, protože jí&nbsp;pořád nosí do&nbsp;šatny místo kabátů vojáky a&nbsp;jiné bytosti, které z&nbsp;nějakého důvodu, ať&nbsp;náboženského nebo gastronomického (omamně sladké plody dozrávající na&nbsp;podzim na&nbsp;klopách sak!), přesídlily do&nbsp;skříně a&nbsp;postupem času zkabátovatěly, ví, že&nbsp;kdyby podlehla chvilkové nepozornosti a&nbsp;pověsila nepravý kabát do&nbsp;šatny, mohly by&nbsp;pod jeho vlivem začít poněkud ožívat i&nbsp;pravé kabáty, potom by&nbsp;se&nbsp;rozlézaly po&nbsp;kavárně a&nbsp;lezly by&nbsp;i&nbsp;ven na&nbsp;ulici, šatnářka by&nbsp;je&nbsp;musela honit a&nbsp;neměla by&nbsp;čas psát esej o&nbsp;gnoseologických dunách, je&nbsp;totiž moudrou ženou, k&nbsp;níž chodili na&nbsp;konsultaci nejvýznamnější moderní filosofové, když nevěděli, jak dál; říkala jim: ‚Ve filosofické knize je&nbsp;z&nbsp;metafyzického hlediska nejdůležitější typ písma, kterým je&nbsp;kniha vytištěna, tloušťka či&nbsp;hubenost písmen nebo tvar jejich patek (drápků, kterými se&nbsp;písmena zasekávají do&nbsp;očí) nesou nejpodstatnější sdělení o&nbsp;kosmu‘&nbsp;– a&nbsp;filosofové žasli nad hloubkou a&nbsp;originalitou jejích myšlenek. Teď už&nbsp;šatnářky odešly do&nbsp;tajného Grónska na&nbsp;druhém konci šaten, kde v&nbsp;pevnostech bloudí i&nbsp;mnozí padlí z&nbsp;války v&nbsp;nitru domů&nbsp;– uctěme dnes, den před Velkou rybí slavností a&nbsp;nedaleko od&nbsp;míst, kde se&nbsp;bude konat, jejich památku naším tradičním způsobem.“</span></p>
          <p class="chunk" data-nb-ref-number="4" data-nb-words="247" data-nb-chars="1450"><span class="idea" data-nb-ref-number="4" id="idea4" data-nb-words="247" data-nb-chars="1450">Všichni vyndali z&nbsp;tašek dřevěné skříňky, položili je&nbsp;před sebe na&nbsp;stůl a&nbsp;odklopili z&nbsp;nich víko. Ozvalo se&nbsp;šramocení, ze&nbsp;skříněk vystrčily hlavu lasičky, opřely se&nbsp;tlapkami o&nbsp;okraj přední stěny skříňky a&nbsp;začaly syčet. Posluchači se&nbsp;postavili do&nbsp;pozoru; vstal jsem také. Přestože v&nbsp;učebně nebylo moc vidět, ti, co&nbsp;stáli vedle mne, si&nbsp;brzy všimli, že&nbsp;přede mnou nesyčí žádné zvíře. Místností se&nbsp;šířil pohoršený šepot, za&nbsp;chvíli se&nbsp;na&nbsp;mne dívala celá posluchárna. Postavil jsem na&nbsp;stůl tašku a&nbsp;začal jsem nervózně předstírat, že&nbsp;v&nbsp;ní hledám skříňku s&nbsp;lasičkou, ale pak jsem raději skočil ke&nbsp;dveřím a&nbsp;vyběhl z&nbsp;místnosti. Utíkal jsem po&nbsp;dlouhé tmavé chodbě, na&nbsp;jejím konci jsem se&nbsp;ohlédl a&nbsp;uviděl jsem, jak se&nbsp;dveře posluchárny pootevřely, jak se&nbsp;z&nbsp;nich vyvalil houf lasiček a&nbsp;pustil se&nbsp;za&nbsp;mnou. Běžel jsem tmou a&nbsp;slyšel za&nbsp;sebou tiché pleskání mnoha nožiček po&nbsp;kamenné podlaze. To&nbsp;je&nbsp;dobré, myslel jsem si, pět let jsem chodil po&nbsp;těchto chodbách, někteří z&nbsp;mých někdejších spolužáků tady ve&nbsp;dne vyučují, a&nbsp;mne tu&nbsp;za&nbsp;noci honí po&nbsp;chodbách zvířátka. Na&nbsp;schodech jsem získal náskok, vyběhl jsem ven, ale ještě když jsem běžel podloubím, opřely se&nbsp;lasičky do&nbsp;dveří, otevřely si&nbsp;je&nbsp;a&nbsp;už zase pádily za&nbsp;mnou. Utíkal jsem Kaprovou ulicí, před osvětlenou výlohou knihkupectví na&nbsp;rohu Žatecké ulice udělaly lasičky obchvat a&nbsp;uzavřely kolem mne kruh. Nezaútočily na&nbsp;mne, ale kdykoliv jsem se&nbsp;pokoušel obklíčení prorazit, kousla mě&nbsp;vždycky některá bolestivě do&nbsp;nohy.</span></p>
          <p class="chunk" data-nb-ref-number="5" data-nb-words="226" data-nb-chars="1389"><span class="idea" data-nb-ref-number="5" id="idea5" data-nb-words="226" data-nb-chars="1389">Za&nbsp;chvíli přiběhly od&nbsp;filosofické fakulty další dvě lasičky. Nešlo jim to&nbsp;tak rychle, protože byly navlečené do&nbsp;jakýchsi postrojů a&nbsp;táhly za&nbsp;sebou malé sáňky; na&nbsp;sáňkách stála televize, na&nbsp;níž byla připevněná videokamera. Na&nbsp;obrazovce se&nbsp;šklebil obličej muže, který přednášel v&nbsp;tmavé posluchárně. Když se&nbsp;sáňky zastavily, řekl výsměšným tónem: „Staré přísloví říká: ‚V&nbsp;létající katedrále lasičku neusmažíš‘&nbsp;– kdybys jen trochu přemýšlel o&nbsp;smyslu těchto slov, nemusel ses teď octnout v&nbsp;tak zahanbující situaci, v&nbsp;situaci, jež možná jednou poskytne námět pro monumentální sousoší, které bude zobrazovat tebe, lasičky a&nbsp;sáňky s&nbsp;televizí a&nbsp;které bude umístěné na&nbsp;vrcholu útesu nad oceánem: obrazovka televizoru, která bude mít úhlopříčku deset metrů, bude za&nbsp;noci svítit jako maják vzdáleným lodím, jejichž posádku dnes už&nbsp;z&nbsp;větší části tvoří mořské obludy, neboť sehnat námořníky je&nbsp;čím dál těžší, nemohou si&nbsp;zvyknout na&nbsp;zásadu, která se&nbsp;teď hodně proklamuje, totiž že&nbsp;lodě v&nbsp;podstatě nemají vyhledávat moře, ale mají si&nbsp;je&nbsp;spíš brát s&nbsp;sebou. Jeden z&nbsp;námořníků mi&nbsp;nedávno v&nbsp;důvěrném rozhovoru řekl: ‚Dobře rozumím tomu, že&nbsp;je&nbsp;nezbytné, abychom s&nbsp;sebou přemisťovali své zahrady, i&nbsp;s&nbsp;altány a&nbsp;spletitým křovím, ale vozit s&nbsp;sebou vlastní moře? To&nbsp;je, jako bychom chtěli posnídat monadologii už&nbsp;v&nbsp;šest ráno, kdy je&nbsp;přes zeď slyšet tiché vrzání, jak se&nbsp;ve&nbsp;výtahu o&nbsp;sebe otírají tvrdé krovky žen.‘“</span></p>
          <p class="chunk" data-nb-ref-number="6" data-nb-words="168" data-nb-chars="1042"><span class="idea" data-nb-ref-number="6" id="idea6" data-nb-words="168" data-nb-chars="1042">Vtom jsem za&nbsp;sebou uslyšel funění. Otočil jsem se&nbsp;a&nbsp;uviděl jsem, jak od&nbsp;Staroměstského náměstí přibíhají další dvě lasičky; také ony byly zapřažené do&nbsp;sáněk, na&nbsp;kterých nadskakovala televize s&nbsp;videokamerou. Doběhly k&nbsp;nám a&nbsp;zastavily tak prudce, že&nbsp;rozjeté sáně do&nbsp;nich zezadu strčily, až&nbsp;lasičky upadly tlamou do&nbsp;sněhu. Na&nbsp;obrazovce jejich televizoru se&nbsp;mračila jiná tvář; byla to&nbsp;tvář muže, který měl kázání v&nbsp;podzemním chrámu. Oba televizory stály proti sobě, jejich svit se&nbsp;rozléval po&nbsp;špinavém sněhu. Kněz se&nbsp;otočil na&nbsp;přednášejícího: „Jak si&nbsp;to&nbsp;představujete, vážený? Všichni připravují zítřejší slavnost, nevědí kam dřív, a&nbsp;vy se&nbsp;tu&nbsp;bavíte! Stroje mají zase vize, mniši fasovali aspik, ve&nbsp;kterém nejsou žádní motýli, po&nbsp;kobercích lezou želvy, které mají diamantovými písmeny vysázené do&nbsp;krunýřů blasfemické nápisy, nikdo nerozmrazil anděla noci, a&nbsp;vy si&nbsp;tu&nbsp;povídáte o&nbsp;námořnících a&nbsp;mořských obludách! Zapomněl jste asi na&nbsp;doby, kdy jste sám byl ještě mořskou obludou a&nbsp;kdy jste v&nbsp;čele gangu utopenců za&nbsp;nocí vykrádal kiosky na&nbsp;pobřeží.“</span></p>
          <p class="chunk" data-nb-ref-number="7" data-nb-words="37" data-nb-chars="226"><span class="idea" data-nb-ref-number="7" id="idea7" data-nb-words="37" data-nb-chars="226">Ale historik se&nbsp;nedal zastrašit. „Těší mě, že&nbsp;jste si&nbsp;na&nbsp;mne vzpomněl,“ řekl kousavě, „je to&nbsp;myslím poprvé od&nbsp;doby, kdy jsem vám zachránil život, když jste v&nbsp;depresi chtěl sníst rostliny vyrůstající ze&nbsp;zapomenutých klaviatur.“</span></p>
          <p class="chunk" data-nb-ref-number="8" data-nb-words="21" data-nb-chars="129"><span class="idea" data-nb-ref-number="8" id="idea8" data-nb-words="21" data-nb-chars="129">„Co to&nbsp;žvaníte za&nbsp;nesmysly?!“ vybuchl kněz. „Klaviatury byly dávno zamrzlé v&nbsp;ledu, hudby se&nbsp;ujala noc a&nbsp;lehké, vlající draperie.“</span></p>
          <p class="chunk" data-nb-ref-number="9" data-nb-words="93" data-nb-chars="575"><span class="idea" data-nb-ref-number="9" id="idea9" data-nb-words="93" data-nb-chars="575">Z&nbsp;televizorů se&nbsp;začaly ozývat výčitky a&nbsp;nadávky. Obě dvojice lasiček zapřažených do&nbsp;sáněk na&nbsp;sebe přitom cenily zuby a&nbsp;syčely. Výhrůžně se&nbsp;k&nbsp;sobě blížily a&nbsp;táhly za&nbsp;sebou televizory. V&nbsp;jediném okamžiku se&nbsp;na&nbsp;sebe vrhly a&nbsp;zahryzly se&nbsp;do&nbsp;sebe, televize se&nbsp;překotily do&nbsp;sněhu. Ostatní lasičky nevydržely nečinně přihlížet, rozdělily se&nbsp;na&nbsp;dva tábory, jedny se&nbsp;přidaly ke&nbsp;knězovým zvířatům a&nbsp;druhé k&nbsp;historikovým; nakonec se&nbsp;ve&nbsp;sněhu převalovala nepřehledná změť chlupatých tělíček, kousajících a&nbsp;kňučících. Když jsem viděl, že&nbsp;si&nbsp;mě&nbsp;už&nbsp;nikdo nevšímá, odešel jsem Žateckou ulicí.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>