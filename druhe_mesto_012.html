<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="8 Bistro na Pohořelci">
    <meta name="apple-mobile-web-app-capable" content="yes">
    <title>8 Bistro na Pohořelci</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_011.html">
    <link rel="next" href="./druhe_mesto_013.html">
    <meta name="nb-order" content="8">
    <link rel="self" href="druhe_mesto_012.html">
    <meta name="nb-identifier" content="ajvaz-druhe-mesto-d4ef1d3">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1824" data-nb-chars="10976">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="21"><span class="idea" data-nb-ref-number="1" id="idea1" data-nb-words="4" data-nb-chars="21">8 Bistro na&nbsp;Pohořelci</span></h1>
        <section>
          <p class="chunk" data-nb-ref-number="2" data-nb-words="244" data-nb-chars="1460"><span class="idea" data-nb-ref-number="2" id="idea2" data-nb-words="244" data-nb-chars="1460">Je&nbsp;možné, že&nbsp;v&nbsp;naší těsné blízkosti existuje svět, který tak překypuje podivným životem, který tu&nbsp;snad byl dříve než naše město a&nbsp;o&nbsp;kterém přitom vůbec nevíme? Čím víc jsem o&nbsp;tom přemýšlel, tím víc jsem připouštěl, že&nbsp;to&nbsp;docela dobře možné je, že&nbsp;to&nbsp;odpovídá našemu způsobu života, tomu, jak žijeme uvnitř vymezených kruhů, které se&nbsp;bojíme opustit. Cítíme úzkost z&nbsp;temné hudby, jež se&nbsp;ozývá z&nbsp;druhé strany hranice a&nbsp;jež rozleptává náš řád, máme strach z&nbsp;toho, co&nbsp;se&nbsp;rýsuje v&nbsp;přítmí koutů, nevíme, jestli to&nbsp;jsou rozbité, rozpadající se&nbsp;tvary našeho světa, nebo zárodky nové fauny, která jednou promění města ve&nbsp;své loviště, předvoj armády monster, která číhavě pomalu táhne našimi byty. Proto raději nevidíme tvary, které se&nbsp;zrodily na&nbsp;druhé straně, a&nbsp;neslyšíme zvuky, které v&nbsp;noci znějí za&nbsp;zdmi, skutečné je&nbsp;pro nás jen to, co&nbsp;vrostlo do&nbsp;našeho světa, co&nbsp;se&nbsp;spojuje s&nbsp;ostatními věcmi a&nbsp;událostmi v&nbsp;těch několika hrách, jež monotónně opakujeme a&nbsp;o&nbsp;jejichž vnitřních souvislostech mluvíme jako o&nbsp;příčině, důvodu, smyslu; tyto hry vytvářející tkáň našeho světa nejsou o&nbsp;nic méně podivné a&nbsp;děsivé než noční slavnosti skleněných soch, a&nbsp;jestli se&nbsp;na&nbsp;ně&nbsp;někdo dívá z&nbsp;druhé strany, kupříkladu mezerami mezi knihami v&nbsp;naší knihovně, zakouší asi stejné pocity znepokojivého úžasu nad fascinující a&nbsp;tíživou rituálností, jaké vyvstávaly ve&nbsp;mně, když jsem ze&nbsp;tmy podloubí sledoval rybí slavnost. „Jaká úžasná monstra!“ šeptá při pohledu na&nbsp;nás s&nbsp;úzkostí a&nbsp;temným obdivem.</span></p>
          <p class="chunk" data-nb-ref-number="3" data-nb-words="180" data-nb-chars="1127"><span class="idea" data-nb-ref-number="3" id="idea3" data-nb-words="180" data-nb-chars="1127">Náš svět, do&nbsp;kterého jsme se&nbsp;uzavřeli, je&nbsp;přitom tak úzký; i&nbsp;uvnitř prostoru, který pokládáme za&nbsp;své vlastnictví, jsou místa, která se&nbsp;vymykají naší moci, doupata, ve&nbsp;kterých se&nbsp;usídlila zvířata, jejichž domov je&nbsp;ve&nbsp;tmě za&nbsp;hranicí. Známe zvláštní nevolnost, jež se&nbsp;nás zmocňuje, když se&nbsp;setkáváme s&nbsp;odvrácenými stranami věcí a&nbsp;s&nbsp;jejich vnitřními dutinami, které odmítají vstupovat do&nbsp;našich her: když při úklidu odstrčíme skříň a&nbsp;najednou se&nbsp;díváme na&nbsp;ironicky lhostejnou tvář její zadní stěny, zahleděnou do&nbsp;jakýchsi temných komnat, jež se&nbsp;zrcadlí na&nbsp;jejím povrchu, když odšroubujeme kryt televizoru a&nbsp;přejíždíme prstem po&nbsp;změti drátků, když vlezeme pod postel pro zakutálenou tužku a&nbsp;náhle se&nbsp;octneme v&nbsp;tajemné jeskyni, jejíž stěny jsou pokryty magickými, zachvívajícími se&nbsp;chuchvalci prachu, v&nbsp;jeskyni, kde pomalu uzrává cosi zlého, co&nbsp;jednoho tichého odpoledne vyleze na&nbsp;světlo. Existuje pro nás jen to, co&nbsp;se&nbsp;včleňuje do&nbsp;her, které hrajeme: není divu, že&nbsp;nic nevíme o&nbsp;světě, který se&nbsp;prostírá za&nbsp;okrajem prostoru těchto her; asi bychom si&nbsp;jej nevšimli, ani kdyby pořádal své slavnosti přímo uprostřed našeho denního shonu.</span></p>
          <p class="chunk" data-nb-ref-number="4" data-nb-words="106" data-nb-chars="646"><span class="idea" data-nb-ref-number="4" id="idea4" data-nb-words="106" data-nb-chars="646">Vzpomínal jsem, jak mi&nbsp;vědecký pracovník v&nbsp;univerzitní knihovně tvrdil, že&nbsp;to, co&nbsp;žije za&nbsp;hranicí, nemůžeme uvidět, protože jsoucna odtamtud se&nbsp;sytí z&nbsp;jiného pramene smyslu, a&nbsp;unikají tak našemu pohledu. Ale stále víc jsem nabýval dojmu, že&nbsp;tato neviditelnost je&nbsp;spíš důsledkem toho, jak dokonale se&nbsp;nám podařilo zkrotit náš pohled, jak úzký výběh jsme mu&nbsp;vykázali. Přísnost, s&nbsp;jakou omezujeme cesty svého oka, spíš svědčí o&nbsp;tom, že&nbsp;jsme si&nbsp;vědomi, že&nbsp;náš pohled monstrům okrajů temně rozumí a&nbsp;že máme strach, aby se&nbsp;nesetkal se&nbsp;známými příšerami, nenavázal s&nbsp;nimi rozhovor a&nbsp;nerozpomněl se&nbsp;přitom na&nbsp;staré přátelství a&nbsp;zapomenutou společnou řeč.</span></p>
          <p class="chunk" data-nb-ref-number="5" data-nb-words="110" data-nb-chars="664"><span class="idea" data-nb-ref-number="5" id="idea5" data-nb-words="110" data-nb-chars="664">Ráno příštího dne jsem se&nbsp;vypravil na&nbsp;Pohořelec, abych se&nbsp;podíval, co&nbsp;tu&nbsp;zbylo po&nbsp;nočních událostech, nesetkal jsem se&nbsp;však s&nbsp;ničím, co&nbsp;by&nbsp;svědčilo o&nbsp;tom, že&nbsp;tu&nbsp;ještě před několika hodinami stála kaple, stan a&nbsp;lyžařský vlek, neobjevil jsem žádnou věc, která by&nbsp;nebyla pevně zasazená do&nbsp;skloubeného světa dne. Malé náměstí bylo v&nbsp;tuto denní dobu téměř pusté, turisté, kteří je&nbsp;zanedlouho zaplaví, dosud snídali v&nbsp;hotelích dole ve&nbsp;městě. Foukal tu&nbsp;ostrý ledový vítr vyvýšených prostranství, ve&nbsp;zmrzlých závějích stály opuštěné automobily s&nbsp;tvrdým sněhem na&nbsp;střechách. Bistro s&nbsp;velkým oknem už&nbsp;bylo otevřené; dostal jsem chuť na&nbsp;horkou kávu, a&nbsp;tak jsem vešel dovnitř.</span></p>
          <p class="chunk" data-nb-ref-number="6" data-nb-words="227" data-nb-chars="1342"><span class="idea" data-nb-ref-number="6" id="idea6" data-nb-words="227" data-nb-chars="1342">Octl jsem se&nbsp;v&nbsp;úzké a&nbsp;protáhlé místnosti, přední část zalévalo tichým světlem okno, obrácené k&nbsp;zasněženému náměstí, vzadu nad barovým pultem svítily do&nbsp;přítmí obrázky, na&nbsp;nichž byly písečné pláže a&nbsp;orosené sklenice. U&nbsp;malého stolku seděly naproti sobě dvě staré paní, které zřejmě bydlely v&nbsp;okolí a&nbsp;přišly si&nbsp;sem vypít ranní kávu. Posadil jsem se&nbsp;tam, kde je&nbsp;mé&nbsp;místo v&nbsp;prostoru kaváren a&nbsp;bister: ke&nbsp;sklu okna, nabízejícího chladné obrazy, za&nbsp;stolek, z&nbsp;jehož druhé strany na&nbsp;mne hleděla prázdná židle jako tiché a&nbsp;chápavé zvíře. Díval jsem se&nbsp;z&nbsp;okna na&nbsp;náměstí, náhle nade mnou zazněl příjemný mužský hlas, který se&nbsp;mne ptal na&nbsp;má&nbsp;přání: číšník přišel k&nbsp;mému stolku tak tiše, že&nbsp;jsem ani nezaslechl jeho kroky. Otočil jsem hlavu a&nbsp;podíval se&nbsp;zespodu na&nbsp;skloněnou tvář číšníka, který se&nbsp;postavil těsně vedle mé&nbsp;židle. Uviděl jsem, že&nbsp;je&nbsp;to&nbsp;muž, který sloužil mši v&nbsp;podzemním chrámu, muž, který v&nbsp;pojízdné televizi spílal historikovi a&nbsp;před kterého mě&nbsp;v&nbsp;noci přivedla stráž, protože jsem neměl rybu. Marně jsem tedy ujížděl nočními parky na&nbsp;lyžích, můj pronásledovatel na&nbsp;mne mohl čekat v&nbsp;pohodlí bistra, popíjet sladké barevné likéry, a&nbsp;přece jsem mu&nbsp;neunikl. Ale číšník-kněz se&nbsp;na&nbsp;mne nevrhl, nezměnil svůj zdvořilý výraz, nenapřímil tělo sehnuté do&nbsp;úslužného předklonu. Trochu zmateně jsem si&nbsp;objednal kávu, a&nbsp;číšník odešel k&nbsp;barovému pultu.</span></p>
          <p class="chunk" data-nb-ref-number="7" data-nb-words="58" data-nb-chars="365"><span class="idea" data-nb-ref-number="7" id="idea7" data-nb-words="58" data-nb-chars="365">Kávu mi&nbsp;přinesla křehká paní v&nbsp;tmavých šatech; když pokládala alpakový podnos s&nbsp;šálkem na&nbsp;stůl, připomněly mi&nbsp;její ruce v&nbsp;dlouhých rukávech zvířátka, která obezřetně vylezla z&nbsp;nor na&nbsp;denní světlo a&nbsp;jsou připravena při prvním podezřelém zašramocení zase bleskurychle vběhnout dovnitř. Nedalo mi&nbsp;to&nbsp;a&nbsp;zeptal jsem se&nbsp;jí: „Nemá váš číšník zálibu v&nbsp;nočních slavnostech?“</span></p>
          <p class="chunk" data-nb-ref-number="8" data-nb-words="97" data-nb-chars="552"><span class="idea" data-nb-ref-number="8" id="idea8" data-nb-words="97" data-nb-chars="552">Šálek na&nbsp;podnose, který žena stále držela v&nbsp;rukou, tiše zadrnčel. „Je to&nbsp;můj muž,“ řekla stísněně. Ohlédla se&nbsp;k&nbsp;barovému pultu, a&nbsp;když viděla, že&nbsp;číšník zmizel ve&nbsp;dveřích do&nbsp;kuchyně, řekla hlasem, ve&nbsp;kterém byla slyšet jakási dlouho zrající úzkost: „Prosím, povězte mi, kde jste se&nbsp;v&nbsp;noci s&nbsp;manželem setkal.“ Poprosil jsem ji, aby se&nbsp;posadila na&nbsp;prázdnou židli k&nbsp;mému stolku, a&nbsp;vyprávěl jsem jí&nbsp;o&nbsp;petřínském chrámu, o&nbsp;televizích v&nbsp;Kaprově ulici a&nbsp;o&nbsp;rybí slavnosti. Otočila tvář k&nbsp;oknu, dívala se&nbsp;na&nbsp;bílé náměstí, po&nbsp;kterém se&nbsp;honili dva béžoví pudlové.</span></p>
          <p class="chunk" data-nb-ref-number="9" data-nb-words="227" data-nb-chars="1385"><span class="idea" data-nb-ref-number="9" id="idea9" data-nb-words="227" data-nb-chars="1385">„Nevím, co&nbsp;mám dělat,“ řekla nakonec. „Manžel je&nbsp;obyvatelem nějakého neznámého města. Nikdy mi&nbsp;to&nbsp;neřekl, i&nbsp;když spolu žijeme už&nbsp;dvacet šest let. Nepřiznal se&nbsp;mi&nbsp;ani v&nbsp;nejdůvěrnějších chvílích, a&nbsp;já sama jsem se&nbsp;ho&nbsp;na&nbsp;to&nbsp;nikdy nezeptala. Ale pořád nacházím stopy druhého města v&nbsp;koutech bytu a&nbsp;v&nbsp;hloubkách nábytku: sošky bůžků se&nbsp;zavilým výrazem ve&nbsp;tváři, přístrojky ve&nbsp;tvaru ptáků a&nbsp;želv, které čas od&nbsp;času bzučí a&nbsp;blikají červenými žárovkami zasazenými do&nbsp;očí, knihy tištěné neznámým písmem, s&nbsp;duhově zářícími ilustracemi, na&nbsp;kterých jsou chrámy v&nbsp;pralese a&nbsp;tygři. Když manžel večer odchází, vím, že&nbsp;jde na&nbsp;nějakou temnou slavnost. O&nbsp;jeho městě nevím nic. Je&nbsp;to&nbsp;labyrint nor obložených zlatem, nekonečný palác prostírající se&nbsp;ve&nbsp;skrytých prostorách mezi byty, kruh jurt, který v&nbsp;noci vyrůstá na&nbsp;pláni, nebo kolektivní halucinace? Nevím ani, jestli je&nbsp;manžel ve&nbsp;svém městě králem nebo sluhou; myslím ale, že&nbsp;asi bude zaujímat nějaké významné postavení, protože jsem několikrát našla noviny druhého města, ve&nbsp;kterých byla jeho fotografie. Nikdy jsem v&nbsp;druhém městě nebyla, i&nbsp;když tuším, že&nbsp;je&nbsp;blízko, na&nbsp;dosah ruky, za&nbsp;zdí. Někdy slyším v&nbsp;nočním tichu jeho hlasy, vzdálené šumění jeho bulvárů, zvonění zvonů, koncerty na&nbsp;promenádách. Myslím, že&nbsp;tam někde za&nbsp;zdí, v&nbsp;nepřiznaných prostorech domu je&nbsp;nějaké utajené moře, někdy je&nbsp;slyšet houkání lodí a&nbsp;hlas příboje narážejícího na&nbsp;skálu.“</span></p>
          <p class="chunk" data-nb-ref-number="10" data-nb-words="277" data-nb-chars="1653"><span class="idea" data-nb-ref-number="10" id="idea10" data-nb-words="277" data-nb-chars="1653">Pil jsem pomalu kávu a&nbsp;naslouchal jsem smutnému vyprávění, na&nbsp;zasněženém chodníku se&nbsp;objevily první skupinky turistů, několik černých diplomatických vozů přejelo náměstí a&nbsp;zahnulo k&nbsp;ministerstvu zahraničí. „Celý život jsem toužila po&nbsp;skutečném domově, a&nbsp;zatím žiju v&nbsp;předsálí nesrozumitelného chrámu, jehož pachy pronikají škvírami nábytku a&nbsp;prosakují všechny předměty. Jsou chvíle, kdy se&nbsp;štítím sáhnout i&nbsp;na nejběžnější věc, připadá mi, že&nbsp;nám ji&nbsp;kdosi jen na&nbsp;čas půjčil a&nbsp;že ji&nbsp;používáme k&nbsp;úplně jinému účelu, než k&nbsp;jakému byla určena. Doufala jsem, zejména potom, co&nbsp;se&nbsp;nám narodila dcera, že&nbsp;manžel na&nbsp;druhé město zapomene, že&nbsp;jeho život časem vroste do&nbsp;života rodiny, že&nbsp;jeho místo v&nbsp;rodině pro něj přestane být rolí, kterou odehraje, aby se&nbsp;vrátil do&nbsp;svého domova za&nbsp;zdmi… Ale pak jsem pochopila, že&nbsp;druhé město poutá manžela přitažlivostí, která je&nbsp;silnější než soudržnost rodiny. Nakonec jsem se&nbsp;smířila se&nbsp;samotou, utěšovala jsem se&nbsp;tím, že&nbsp;mám dceru, která naštěstí nemá s&nbsp;druhým městem nic společného, znám celý její život a&nbsp;myslím, že&nbsp;v&nbsp;něm nejsou žádné temné kouty. Je&nbsp;hodná, studuje na&nbsp;pedagogické fakultě češtinu a&nbsp;tělocvik, a&nbsp;když má&nbsp;volno, tak nám tu&nbsp;pomáhá… Ale v&nbsp;poslední době má&nbsp;úzkost zase roste: mám pocit, že&nbsp;se&nbsp;mezi manželem a&nbsp;dcerou rodí jakési podivné spiklenectví, jsou teď skoro pořád spolu, pořád si&nbsp;něco povídají. Jednou jsem dceru přistihla, jak se&nbsp;dívá do&nbsp;knihy tištěné neznámým písmem. Snad ji&nbsp;jen někde našla a&nbsp;otevřela náhodou. Snad není možné, aby někdo, kdo se&nbsp;narodil v&nbsp;našem světě a&nbsp;žil tu&nbsp;dvacet let, jen tak překročil hranici a&nbsp;stal se&nbsp;obyvatelem jiného prostoru, ale přesto teď nemohu celé noci spát strachem…“</span></p>
          <p class="chunk" data-nb-ref-number="11" data-nb-words="147" data-nb-chars="870"><span class="idea" data-nb-ref-number="11" id="idea11" data-nb-words="147" data-nb-chars="870">Otevřely se&nbsp;dveře do&nbsp;kuchyně a&nbsp;objevil se&nbsp;v&nbsp;nich číšník, nesl podnos, na&nbsp;kterém ležely dva talíře s&nbsp;omeletami ozdobenými šlehačkou. Šel hned ke&nbsp;starým dámám, ale měl jsem pocit, že&nbsp;ve&nbsp;dveřích na&nbsp;zlomek vteřiny zašilhal k&nbsp;mému stolku. Jeho žena hned zmlkla a&nbsp;vstala, věnovala se&nbsp;veselé a&nbsp;hlučné skupince hostů, která právě vcházela do&nbsp;místnosti. Seděl jsem v&nbsp;bistru ještě nějaký čas, ale už&nbsp;na&nbsp;mne nepromluvila a&nbsp;nevšímala si&nbsp;mě, ani tehdy ne, když byl její manžel v&nbsp;kuchyni. Číšník chodil kolem mého stolku, omlouval se, že&nbsp;je&nbsp;v&nbsp;bistru zima, protože ústřední topení nedokáže za&nbsp;takového mrazu vyhřát místnost, vnutil mi&nbsp;jakési lepkavé kremrole, které vychvaloval jako specialitu podniku. Jaké obličeje na&nbsp;sebe budeme dělat, až&nbsp;se&nbsp;opět setkáme v&nbsp;noci? Jakými cestami, podél jakých zdí mě&nbsp;bude pronásledovat? K&nbsp;jakému trestu mě&nbsp;odsoudí, až&nbsp;mě&nbsp;před něj zase předvede stráž?</span></p>
          <p class="chunk" data-nb-ref-number="12" data-nb-words="147" data-nb-chars="891"><span class="idea" data-nb-ref-number="12" id="idea12" data-nb-words="147" data-nb-chars="891">Zamával jsem do&nbsp;hloubky místnosti účtenkou; zrovna v&nbsp;tu chvíli se&nbsp;otevřely dveře a&nbsp;do bistra vpadla opálená dívka s&nbsp;černými vlnitými vlasy, v&nbsp;pestré sportovní kombinéze ze&nbsp;silonu. Když uviděla mou ruku s&nbsp;účtem, zavolala: „Já to&nbsp;vyinkasuju, mami, nemusíš sem chodit.“ „To jsi hodná, Klárko,“ ozvalo se&nbsp;zezadu. Dívka vzala účtenku, dlouho sčítala kávy a&nbsp;kremrole, spletla se&nbsp;a&nbsp;zasmála se&nbsp;tomu, nakonec se&nbsp;jí&nbsp;přece jenom všechno podařilo spočítat, položila účtenku přede mne na&nbsp;stůl. Pod sloupcem čísel bylo na&nbsp;papíru velkým, trochu dětským písmem napsáno: „Jestli se&nbsp;chcete něco dozvědět o&nbsp;druhém městě a&nbsp;něco neobyčejného uvidět, přijďte dnes ve&nbsp;tři hodiny v&nbsp;noci na&nbsp;ochoz zvonice chrámu svatého Mikuláše na&nbsp;Malé Straně. Chrám bude otevřený.“ S&nbsp;kamennou tváří jsem zaplatil, dívka vesele poděkovala za&nbsp;spropitné a&nbsp;odběhla dozadu k&nbsp;rodičům. Vyšel jsem ven a&nbsp;dal jsem se&nbsp;na&nbsp;cestu dolů do&nbsp;města.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>