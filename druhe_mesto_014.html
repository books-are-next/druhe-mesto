<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10 Chlad skel">
    <meta name="apple-mobile-web-app-capable" content="yes">
    <title>10 Chlad skel</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_013.html">
    <link rel="next" href="./druhe_mesto_015.html">
    <meta name="nb-order" content="10">
    <link rel="self" href="druhe_mesto_014.html">
    <meta name="nb-identifier" content="ajvaz-druhe-mesto-8b250b9">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1118" data-nb-chars="6873">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="13"><span class="idea" data-nb-ref-number="1" id="idea1" data-nb-words="3" data-nb-chars="13">10 Chlad skel</span></h1>
        <section>
          <p class="chunk" data-nb-ref-number="2" data-nb-words="188" data-nb-chars="1184"><span class="idea" data-nb-ref-number="2" id="idea2" data-nb-words="188" data-nb-chars="1184">Ráno mě&nbsp;probudily hlasy turistů, vmísil jsem se&nbsp;mezi ně&nbsp;a&nbsp;vyšel jsem nenápadně z&nbsp;chrámu. Venku byl mráz, obloha byla jasně modrá. Chodníky a&nbsp;výlohy obchodů ještě ležely ve&nbsp;stínu, zatímco na&nbsp;vršky fasád a&nbsp;zasněžené střechy svítilo stoupající slunce. Sešel jsem podél chrámové zdi na&nbsp;dolní náměstí a&nbsp;podíval se&nbsp;vzhůru: vysoko nad hlavami chodců se&nbsp;lesklo ve&nbsp;slunečních paprscích tělo žraloka, nabodnuté na&nbsp;kříž. Nikdo z&nbsp;lidí, kteří chodili po&nbsp;náměstí, si&nbsp;mrtvého žraloka nevšiml: pochopitelně, výšky jsme ze&nbsp;svého prostoru odřízli stejně jako temné okraje. Co&nbsp;víme o&nbsp;tajemných krajinách fasád, které proplouvají nad našimi hlavami jako zázračné ostrovy? Kdyby na&nbsp;střechách vyrostlo město ze&nbsp;zlata, s&nbsp;chrámy a&nbsp;paláci, kdo by&nbsp;si&nbsp;toho všiml? Možná dítě, které dosud nevstoupilo do&nbsp;úzké chodby smysluplného, jíž se&nbsp;náměsíčně potácíme za&nbsp;svými obrazy, anebo poražený, který už&nbsp;z&nbsp;ní vystoupil, protože se&nbsp;mu&nbsp;rozpadl poslední cíl, jehož přitažlivost tuto chodbu vyhloubila: ten, kdo bloumá bez cíle v&nbsp;zářícím, obnoveném prostoru, který rozevírá konečná prohra, možná náhle uvidí, že&nbsp;průčelí domů jsou stránky knihy, do&nbsp;nichž je&nbsp;vepsaný vzkaz odešlých bohů, který jsme celý život marně hledali.</span></p>
          <p class="chunk" data-nb-ref-number="3" data-nb-words="377" data-nb-chars="2340"><span class="idea" data-nb-ref-number="3" id="idea3" data-nb-words="377" data-nb-chars="2340">Šel jsem se&nbsp;nasnídat do&nbsp;mléčného baru U&nbsp;hradeb. Seděl jsem na&nbsp;vysoké stoličce u&nbsp;jídelního pultu a&nbsp;ukrajoval jsem palačinku s&nbsp;marmeládou. Ze&nbsp;všeho nejvíc jsem musel myslet na&nbsp;to, co&nbsp;mi&nbsp;Klára na&nbsp;ochozu věže říkala o&nbsp;sklech. Nemohl jsem s&nbsp;ní ve&nbsp;všem úplně souhlasit, škoda, že&nbsp;tam nahoře nebyla vhodná situace, abychom si&nbsp;o&nbsp;tom popovídali. Pozoroval jsem, jak se&nbsp;palačinka svíjí pod tlakem ostří nože, jak se&nbsp;přitom ze&nbsp;spirálovitých škvír, které se&nbsp;pootevíraly na&nbsp;obou jejích nadzvedávajících se&nbsp;koncích, řine vytlačená marmeláda a&nbsp;v&nbsp;hustých kapkách dopadá na&nbsp;talíř, a&nbsp;dával jsem si&nbsp;v&nbsp;hlavě dohromady, co&nbsp;bych za&nbsp;příznivějších okolností dívce odpověděl, schodišťový vtip malostranských zápasů s&nbsp;mořskými obludami: „Vím, co&nbsp;je&nbsp;strach ze&nbsp;setkání, který provází náš život. Každé opravdové setkání rozbíjí náš dosavadní svět. To, co&nbsp;přichází z&nbsp;prostoru za&nbsp;hranicemi našeho světa a&nbsp;co jej rozbíjí, nazýváme obludným: každé skutečné setkání je&nbsp;setkáním s&nbsp;obludou. Ale domněnka, že&nbsp;skla oken tvoří stěny přístřeší, které nás chrání před nebezpečím setkání, před nestvůrami, je&nbsp;možná jen klam. Řekl bych, že&nbsp;je&nbsp;to&nbsp;naopak dotěrná blízkost ovládající každodenní život, co&nbsp;znemožňuje setkání a&nbsp;zakrývá obludné, jež rozvrací náš svět a&nbsp;přináší podivnou spásu. Prostor blízkosti je&nbsp;scénou, na&nbsp;níž vidíme jen role a&nbsp;masky patřící ke&nbsp;hře, kterou hrajeme. Chladná skla rozbíjejí prostor blízkosti, přetrhávají předivo cílů, pavučinu, za&nbsp;níž zmizela skutečnost. Teprve přes sklo opravdu vidíme: snově naléhavé vlny gest, v&nbsp;nichž se&nbsp;zjevují tajné řeky bytí, proměnlivé a&nbsp;fascinující písmo záhybů šatů, jehož smysl začínáme tušit, palčivou záři barev žhnoucí z&nbsp;nitra věcí. Teprve s&nbsp;tím, co&nbsp;jsme opravdu uviděli, se&nbsp;můžeme setkat. Kdo si&nbsp;sedá za&nbsp;chladná skla, aby se&nbsp;díval, nehledá úkryt, ale osvědčuje odvahu k&nbsp;setkání. Teprve za&nbsp;sklem, které vysvléká jsoucna z&nbsp;nepravdivých a&nbsp;nudných rolí, se&nbsp;nám zjevuje obludný zářící kosmos: těžký sen a&nbsp;nejvlastnější domov.“ Proto mi&nbsp;také připadalo, že&nbsp;číšníkova dcera nebyla zcela v&nbsp;právu, když kladla proti sobě můj život za&nbsp;skly a&nbsp;mé vykročení do&nbsp;druhého města. Právě při pohledu přes sklo přestáváme rozdělovat skutečnost na&nbsp;střed a&nbsp;okraje a&nbsp;začínáme cítit touhu po&nbsp;tom, abychom poznali hrozivé a&nbsp;lákavé tvary, které se&nbsp;nejasně rýsují na&nbsp;hranici: zdánlivě nečinné vysedávání za&nbsp;skly je&nbsp;už&nbsp;počátkem cesty do&nbsp;jiného světa.</span></p>
          <p class="chunk" data-nb-ref-number="4" data-nb-words="158" data-nb-chars="984"><span class="idea" data-nb-ref-number="4" id="idea4" data-nb-words="158" data-nb-chars="984">V&nbsp;poličce pod jídelním pultem ležely zapomenuté pomačkané noviny: všiml jsem si, že&nbsp;jsou tištěné stejným písmem jako kniha z&nbsp;antikvariátu v&nbsp;Karlově ulici. Když jsem noviny rozložil, uviděl jsem na&nbsp;první straně pod palcovým titulkem fotografii, která zachycovala můj zápas se&nbsp;žralokem na&nbsp;ochozu věže. Článek jsem samozřejmě nedokázal přečíst, ale zarazilo mě&nbsp;množství tučně vysázených slov a&nbsp;vět: připadalo mi, jako by&nbsp;typografická úprava vyjadřovala rozčilení a&nbsp;rozhořčení autora článku. Nedělal jsem si&nbsp;iluze, že&nbsp;by&nbsp;předmětem temné nenávisti, rozlévající se&nbsp;až&nbsp;do&nbsp;typů písma, byl číšník, jeho dcera nebo žralok. Tučná písmena jako by&nbsp;byla na&nbsp;papír vyražena silou, která se&nbsp;netrpělivě chystá mě&nbsp;rozdrtit. Dojedl jsem poslední sousto palačinky, složil jsem noviny a&nbsp;strčil si&nbsp;je&nbsp;do&nbsp;kapsy. Dostal jsem chuť jít se&nbsp;podívat do&nbsp;bistra na&nbsp;Pohořelci, těšil jsem se, jak se&nbsp;bude tvářit číšník, až&nbsp;uvidí, že&nbsp;jsem naživu. Možná, že&nbsp;tam bude i&nbsp;Klára; mohli bychom si&nbsp;popovídat o&nbsp;metafyzice skel.</span></p>
          <p class="chunk" data-nb-ref-number="5" data-nb-words="97" data-nb-chars="619"><span class="idea" data-nb-ref-number="5" id="idea5" data-nb-words="97" data-nb-chars="619">Stoupal jsem zvolna Nerudovou ulicí; když skončila řada domů, otevřela se&nbsp;po&nbsp;levé straně zasněžená roklina Strahovské zahrady, třpytila se&nbsp;ve&nbsp;slunci, jako by&nbsp;se&nbsp;v&nbsp;zemi probudilo vyhaslé bílé světlo. Pokojně, jako tiché sny sněhu zářily domky, kterými město proniklo po&nbsp;svahu do&nbsp;světa zahrad; nad hranicí města a&nbsp;parků, jindy neklidnou a&nbsp;vydechující úzkost, se&nbsp;rozestřelo tiché příměří. Na&nbsp;stráni sáňkovaly děti, v&nbsp;mrazivém vzduchu se&nbsp;jasně rozléhaly jejich vzdálené hlasy. Nad svahem se&nbsp;blyštěly ve&nbsp;slunci střechy věží klášterního kostela, dole v&nbsp;hlubině se&nbsp;proplétalo husté temné křoví. S&nbsp;větví stromů tiše padal sníh.</span></p>
          <p class="chunk" data-nb-ref-number="6" data-nb-words="295" data-nb-chars="1733"><span class="idea" data-nb-ref-number="6" id="idea6" data-nb-words="295" data-nb-chars="1733">Oslepen zářícím sněhem jsem se&nbsp;vpotácel do&nbsp;tmy bistra a&nbsp;posadil se&nbsp;k&nbsp;oknu. Pozvolna začaly v&nbsp;hloubce místnosti vystupovat tvary, uviděl jsem, že&nbsp;za&nbsp;barovým pultem stojí číšník a&nbsp;jeho dcera. Číšník hned přispěchal a&nbsp;zeptal se&nbsp;mě, jestli budu chtít kávu jako včera. Nevypadal ani v&nbsp;nejmenším překvapený nebo zaražený. Kávu mi&nbsp;přinesla Klára, paní žraloků a&nbsp;věží: měla na&nbsp;sobě stejný svetr jako v&nbsp;noci, ale perlový náhrdelník si&nbsp;už&nbsp;sundala; připadala mi&nbsp;stejně veselá a&nbsp;bezstarostná, jako když jsem ji&nbsp;viděl poprvé. O&nbsp;nočních zápasech nad městem nepadlo ani slovo. Když číšník přišel a&nbsp;zavedl řeč na&nbsp;kremrole, vzpomněl jsem si&nbsp;na&nbsp;své předsevzetí na&nbsp;věži, ale uvědomil jsem si, že&nbsp;se&nbsp;mi&nbsp;vlastně líbí takt, který oběma zřejmě zabránil mluvit se&nbsp;mnou o&nbsp;nočních nepříjemnostech. Možná je&nbsp;to&nbsp;jen začátek, možná se&nbsp;už&nbsp;chystají další skvělé štvanice, třeba mě&nbsp;tatínek s&nbsp;dcerou budou každou noc pronásledovat v&nbsp;čele hejna dravých ryb po&nbsp;ochozech věží a&nbsp;po zasněžených střechách domů a&nbsp;ráno mi&nbsp;tu&nbsp;budou s&nbsp;úslužnými úsměvy přinášet snídani. Možná v&nbsp;novinách jejich města o&nbsp;nás už&nbsp;nebudou vycházet jen články, ale celý seriál, kreslený komiks, ve&nbsp;kterém mě&nbsp;číšník s&nbsp;Klárou budou na&nbsp;pokračování honit z&nbsp;obrázku do&nbsp;obrázku. Náhle mi&nbsp;připadalo nezdvořilé a&nbsp;nevkusné tahat do&nbsp;světa dne noční boje a&nbsp;byl jsem oběma vděčný za&nbsp;jejich mlčení. Dokonce jsem si&nbsp;přece jen nechal přinést jednu kremroli. Přesto jsem si&nbsp;podrobně z&nbsp;obou stran prohlédl účet, který Klára napsala. Ale byly na&nbsp;něm jen číslice. „Copak, je&nbsp;tam nějaká chyba?“ zeptala se, když jsem civěl na&nbsp;účet. „Já neumím moc počítat.“ Řekl jsem, že&nbsp;všechno je&nbsp;v&nbsp;úplném pořádku, vytáhl jsem z&nbsp;kapsy, kterou natrhly zuby jejího žraloka, peněženku a&nbsp;zaplatil jsem. Za&nbsp;oknem pořád oslnivě zářil sníh.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>