<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="22 Odchod">
    <meta name="apple-mobile-web-app-capable" content="yes">
    <title>22 Odchod</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_025.html">
    <link rel="next" href="./about.html">
    <meta name="nb-order" content="22">
    <link rel="self" href="druhe_mesto_026.html">
    <meta name="nb-identifier" content="ajvaz-druhe-mesto-b2fb467">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2154" data-nb-chars="13257">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">22 Odchod</span></h1>
        <section>
          <p class="chunk" data-nb-ref-number="2" data-nb-words="165" data-nb-chars="1028"><span class="idea" data-nb-ref-number="2" id="idea2" data-nb-words="165" data-nb-chars="1028">Nebyl jsem vyčerpaný jenom z&nbsp;bloudění džunglí. Byl jsem unavený ze&nbsp;všech pokusů proniknout do&nbsp;druhého města, k&nbsp;jeho skrytým náměstím a&nbsp;palácům, k&nbsp;pramenům jeho moci. Byl jsem unavený z&nbsp;existence na&nbsp;hranici: na&nbsp;hranici domova, jehož děje, ve&nbsp;kterých vysychaly mízy smyslu, se&nbsp;pozvolna proměňovaly v&nbsp;nesrozumitelný rituál, a&nbsp;ciziny, jejíž řád mi&nbsp;stále unikal. Setkával jsem se&nbsp;se&nbsp;slovy a&nbsp;gesty obyvatel druhého města, se&nbsp;skřeky jeho zvířat a&nbsp;strnulými pózami jeho soch jako s&nbsp;hieroglyfickým textem, jehož tvary sice čas od&nbsp;času pronikavě a&nbsp;takřka bolestně projel oslnivý výboj jednotícího smyslu, ale pokaždé pohasl dřív, než jsem jej mohl uchopit. Podivně jsem žil mezi dvěma říšemi, v&nbsp;jedné dohasínal plamen smyslu, ve&nbsp;druhé stále nemohl vzplanout. Svědectví o&nbsp;druhém městě, kterých se&nbsp;mi&nbsp;dostalo, byla spíš matoucí; co&nbsp;o&nbsp;druhém městě a&nbsp;jeho zákonech říkala Alweyra, prodavač, ptáčník, Felix a&nbsp;strážce chrámu, si&nbsp;odporovalo a&nbsp;navzájem se&nbsp;vylučovalo&nbsp;– a&nbsp;přece bylo zřejmé, že&nbsp;všechna tato vysvětlení jsou nějakým způsobem platná.</span></p>
          <p class="chunk" data-nb-ref-number="3" data-nb-words="271" data-nb-chars="1645"><span class="idea" data-nb-ref-number="3" id="idea3" data-nb-words="271" data-nb-chars="1645">Nechtělo se&nbsp;mi&nbsp;nikam jít, seděl jsem doma a&nbsp;četl jsem tlustou knihu o&nbsp;logice, na&nbsp;jejích stránkách leželo jasné světlo dopoledního slunce, pročištěné reflexy sněhu. Náhle můj pohled narazil na&nbsp;podivné slovo-křížence: jeho první půli tvořila písmena latinské abecedy, ale k&nbsp;nim byla jako ocas mořské panny připojená druhá polovina, která se&nbsp;skládala z&nbsp;písmen druhého města. Zůstaly na&nbsp;dně tiskárenské kasy nějaké typy po&nbsp;noční práci a&nbsp;připletly se&nbsp;omylem dennímu sazeči pod ruku? Byla cizí písmena tajným vzkazem pro špiony druhého města z&nbsp;jejich centrály v&nbsp;hloubce prostoru za&nbsp;zdmi? Ale tušil jsem, že&nbsp;jde o&nbsp;něco jiného. Kniha, kterou jsem četl, měla své místo dost daleko od&nbsp;středu knihovny, kam jsem zasunul knihu z&nbsp;antikvariátu v&nbsp;Karlově ulici. Vytáhl jsem jakousi brožuru, která stála knize ve&nbsp;vazbě z&nbsp;fialového sametu blíž, a&nbsp;prolistoval jsem ji: jak jsem se&nbsp;obával, našel jsem na&nbsp;jejích stránkách mnohem víc písmen druhého města, byla tu&nbsp;už&nbsp;celá slova a&nbsp;fragmenty vět. S&nbsp;úzkostí jsem sahal po&nbsp;svazku, který stál na&nbsp;polici hned vedle tajemné fialové knihy. Když jsem jej rozevřel, měl jsem pocit, jako kdybych odvalil plochý kámen a&nbsp;díval se&nbsp;na&nbsp;hemžení brouků. Stránky byly už&nbsp;skoro celé pokryté tučnými černými písmeny z&nbsp;druhé strany hranice, jen na&nbsp;několika místech zbyly osamělé ostrůvky latinských liter. Zmocnila se&nbsp;mě&nbsp;nevolnost a&nbsp;rychle jsem knihu zaklapl. Teď už&nbsp;jsem s&nbsp;jistotou věděl, na&nbsp;čem jsem: cizí písmo se&nbsp;šířilo knihovnou, prorůstalo ji&nbsp;jako sněť! Rychle jsem vytáhl nakažlivou fialovou knihu, běhal jsem s&nbsp;ní po&nbsp;pokoji a&nbsp;hledal jsem místo, kam bych ji&nbsp;schoval. Dá&nbsp;se&nbsp;knihovna, mokvající nesrozumitelným písmem, ještě vyléčit?</span></p>
          <p class="chunk" data-nb-ref-number="4" data-nb-words="316" data-nb-chars="1882"><span class="idea" data-nb-ref-number="4" id="idea4" data-nb-words="316" data-nb-chars="1882">Pak jsem se&nbsp;zastavil, zasmál jsem se&nbsp;své úzkosti a&nbsp;zasunul knihu zpátky do&nbsp;knihovny. Ať&nbsp;se&nbsp;oblá a&nbsp;ostnatá písmenka rozlézají, ať&nbsp;po&nbsp;kobercích přijdou z&nbsp;tmavých koutů tygři, ať&nbsp;se&nbsp;vlna zapíraného moře z&nbsp;hlubin domů přivalí až&nbsp;do&nbsp;osvětlených středů pokojů. Z&nbsp;čeho mám, proboha, ještě strach? Náhle jsem pochopil, proč mě&nbsp;druhé město nepřijalo, došlo mi, že&nbsp;palubní kulomety helikoptér, které se&nbsp;vznášejí nad vlnícími se&nbsp;prostěradly, ani žraloci v&nbsp;závějích a&nbsp;neklidný hrot Alweyřina meče nebyli pravými překážkami. Najednou jsem věděl, že&nbsp;před tím, kdo skutečně odejde, se&nbsp;druhé město musí otevřít, že&nbsp;odcházejícího dovede k&nbsp;lesklým palácům a&nbsp;temným zahradám každá cesta, po&nbsp;které vykročí. Já&nbsp;jsem pořád ještě doopravdy neodešel. Opravdu odchází ten, kdo za&nbsp;sebou všechno nechává, kdo jde s&nbsp;úsměvem a&nbsp;prázdnýma rukama do&nbsp;tmy a&nbsp;nemyslí na&nbsp;návrat. Kdo při odchodu počítá s&nbsp;tím, že&nbsp;se&nbsp;vrátí, neopouští domov, i&nbsp;kdyby vstoupil do&nbsp;bílých měst v&nbsp;hloubce džungle a&nbsp;odpočíval na&nbsp;mramoru jejich náměstí: jeho cesty zůstávají vpletené do&nbsp;tkaniva cílů, které vytvářejí prostor domova, zářící hranice ciziny před ním ustupuje. Žil jsem celý život na&nbsp;okraji a&nbsp;víc jsem se&nbsp;vyznal ve&nbsp;světě skvrn a&nbsp;prasklin na&nbsp;starých zdech než ve&nbsp;světě tvarů, které byly uznány za&nbsp;smysluplné a&nbsp;jedině důležité, nikdy jsem nerozuměl smyslu hry, která se&nbsp;hraje, a&nbsp;rolím, ze&nbsp;kterých jsem si&nbsp;měl nějakou vybrat, občas jsem se&nbsp;pokoušel některou přijmout a&nbsp;hrát ji, ale vždycky jsem jen mechanicky odříkával předepsaný part, s&nbsp;nechutí a&nbsp;s&nbsp;pocitem trapnosti a&nbsp;studu, studu, který po&nbsp;nějakém čase úplně ochromil chabý herecký výkon, takže jsem raději zmlkl a&nbsp;zalezl do&nbsp;kouta jeviště&nbsp;– a&nbsp;přesto jsem se&nbsp;až&nbsp;do&nbsp;této chvíle stále bál zahodit text hry a&nbsp;odejít do&nbsp;temného zákulisí. Odcházel jsem, ale chápal jsem svůj odchod pořád ještě jako poslední roli, jako roli, která mě&nbsp;nakonec podivným způsobem přece jenom zapojí do&nbsp;hry.</span></p>
          <p class="chunk" data-nb-ref-number="5" data-nb-words="371" data-nb-chars="2311"><span class="idea" data-nb-ref-number="5" id="idea5" data-nb-words="371" data-nb-chars="2311">Teď jsem věděl, že&nbsp;do&nbsp;druhého města může vstoupit jen ten, kdo odchází s&nbsp;vědomím, že&nbsp;cesta, na&nbsp;kterou se&nbsp;vydává, nemá žádný smysl, protože smysl znamená místo ve&nbsp;tkáni vztahů vytvářejících domov, že&nbsp;dokonce není ani nesmyslná, protože nesmyslnost je&nbsp;jen doplňkem smyslu a&nbsp;patří do&nbsp;jeho světa. Neklid, který se&nbsp;rodil z&nbsp;vědomí, že&nbsp;všechna svědectví o&nbsp;druhém městě si&nbsp;odporují, se&nbsp;rozplynul. Pochopil jsem, že&nbsp;mé&nbsp;úsilí sjednotit noční výklady ve&nbsp;světle dne bylo jen projevem touhy začlenit druhé město do&nbsp;známého řádu, proměnit je&nbsp;v&nbsp;kolonii domova, a&nbsp;tím je&nbsp;podmanit a&nbsp;zrušit. Neřešitelná otázka se&nbsp;vyřešila tím, že&nbsp;přestala být otázkou. Zahlédl jsem teď ve&nbsp;tmě prostor, kde se&nbsp;převalovaly a&nbsp;proměňovaly neznámé světélkující tvary, tvary, které se&nbsp;nedaly převést na&nbsp;formy našeho světa a&nbsp;které neměly žádný smysl, a&nbsp;přece v&nbsp;sobě nesly jakési oprávnění, jež se&nbsp;zdálo být ještě silnější, původnější a&nbsp;nevyvratitelnější než oprávnění smyslu: bylo to&nbsp;právo, které bylo srostlé přímo s&nbsp;bytím, suverénním a&nbsp;ničemu se&nbsp;nezodpovídajícím, a&nbsp;proto takové právo nemohlo být ničím ohroženo. To, co&nbsp;se&nbsp;lenivě vlnilo v&nbsp;prostoru, bylo současně syrovou přítomností i&nbsp;důvodem: uhrančivou a&nbsp;lhostejnou temnou září. Otázky, které jsem dříve převalujícím se&nbsp;tvarům kladl a&nbsp;na které jsem slyšel stále jiné a&nbsp;odporující si&nbsp;odpovědi, se&nbsp;nemohly s&nbsp;touto temnou září setkat. V&nbsp;prostoru, který se&nbsp;otevřel, se&nbsp;nedaly odlišit prameny zákonů a&nbsp;zvyků od&nbsp;střepů zaniklých jsoucen a&nbsp;odpadků našeho světa, beztvarost počátku od&nbsp;beztvarosti zániku, boj nepřátelských sil od&nbsp;hluboké a&nbsp;neotřesitelné jednoty, vířivý chaos od&nbsp;nejpevnějšího řádu. Tento prostor se&nbsp;už&nbsp;konečně vymanil z&nbsp;moci domova. Otevřela se&nbsp;přede mnou krajina, před kterou nás chtějí celý život ochránit, upírají nám právo na&nbsp;prohru a&nbsp;právo na&nbsp;exil, právo ztratit se&nbsp;a&nbsp;bloudit podél zdí, být vyhnancem ve&nbsp;světě koutů, na&nbsp;tmavých dvorcích bytí. Jak jsou otravní, neustále nám dotěrně vnucují spásu a&nbsp;domov, chtějí nás připravit o&nbsp;zářící zemi ciziny, kde z&nbsp;osvobozených věcí tiše kane nádherné chladné světlo, o&nbsp;radosti samoty na&nbsp;nočních pláních nad jiskřícími městy, o&nbsp;krásné pomalé tance oblud na&nbsp;opuštěné silnici, o&nbsp;opojný zánik v&nbsp;hloubce tmavých pokojů, pod studenými zrcadly, kde se&nbsp;chvějí světla vzdálených lamp jako bolestné souhvězdí zvířetníkového pásu vinoucího se&nbsp;nitrem domů.</span></p>
          <p class="chunk" data-nb-ref-number="6" data-nb-words="576" data-nb-chars="3593"><span class="idea" data-nb-ref-number="6" id="idea6" data-nb-words="576" data-nb-chars="3593">Oblékl jsem se&nbsp;a&nbsp;seběhl po&nbsp;schodech na&nbsp;ulici. Bylo jasné, mrazivé dopoledne, sluneční světlo dávalo vyvstávat ostrým stínům pod obočím chodců, v&nbsp;záhybech kamenných draperií soch a&nbsp;pod zasněženými římsami. Tváře a&nbsp;pohyby lidí, které jsem potkával, měly už&nbsp;tady výraz snové a&nbsp;slavnostní strnulosti. Chodil jsem úzkými uličkami ponořenými do&nbsp;stínu, uličkami, které se&nbsp;náhle otvíraly do&nbsp;oslňujících náměstí, procházel jsem tmavými podloubími, v&nbsp;jejichž obloucích svítil sníh a&nbsp;bolestně se&nbsp;vpaloval do&nbsp;unavených očí. Myslel jsem na&nbsp;utajené bitvy, bohoslužby a&nbsp;plesy, které se&nbsp;odehrávají v&nbsp;hlubinách za&nbsp;mlčícími fasádami, na&nbsp;daleké cesty do&nbsp;nitra Asie, jejichž jsou ulice součástí; když jsem míjel Husův pomník, představil jsem si&nbsp;jeho dutý vnitřek a&nbsp;přemýšlel jsem, co&nbsp;se&nbsp;v&nbsp;něm asi skrývá&nbsp;– je&nbsp;tam vinárna s&nbsp;tanečním parketem, dílna, kde tiše bzučí stroje, či&nbsp;bazén, na&nbsp;jehož hladině září světla barevných lamp zavěšených do&nbsp;hlav dutých soch? Třeba budu ještě dnes pomalými tempy plavat v&nbsp;jeho vlažné vodě, v&nbsp;mihotajících se&nbsp;světelných skvrnách, přes mé&nbsp;tělo zvolna přejedou dlouhé vlasy dívek, které mramorová tramvaj odvezla od&nbsp;jejich rodin a&nbsp;které už&nbsp;zapomněly, že&nbsp;na&nbsp;druhé straně dutých soch existuje jiný svět. Věděl jsem, že&nbsp;všichni budou mluvit o&nbsp;selhání a&nbsp;dezerci. Ale můj odchod do&nbsp;druhého města neměl být představením zakrývajícím porážku. Bolest z&nbsp;prohry se&nbsp;neutišila, ale podivně vplynula do&nbsp;velké radosti cesty a&nbsp;stala se&nbsp;její součástí. O&nbsp;útěku mluví nejvíc ti, kteří sami každý den prchají do&nbsp;asylu domova před výzvami vanoucími z&nbsp;temných okrajů a&nbsp;z&nbsp;ústí vedlejších cest. Neměl jsem jim za&nbsp;zlé, že&nbsp;se&nbsp;ukryli v&nbsp;prostoru domova; v&nbsp;jejich věrnosti hře, která se&nbsp;hraje, bylo cosi obdivuhodného a&nbsp;vyvolávajícího úctu, ale také jsem necítil potřebu někomu se&nbsp;omlouvat za&nbsp;to, že&nbsp;v&nbsp;jejich kusu nehraju. Někdo zůstává, někdo odchází. Někdo celý život nevnímá hudbu šelestů a&nbsp;šustění doprovázející naše slova, a&nbsp;jiného pohltí ornamenty koberce nebo omamné vnitřky skříní, jeho rodina ještě několik týdnů vysedává u&nbsp;otevřených dveří šatníku a&nbsp;čeká na&nbsp;jeho návrat, ale pak na&nbsp;něj všichni zapomenou. Jak dlouho ještě bude obec pohrdat těmi, kdo odcházejí? Kdy nastane smíření mezi odcházejícími a&nbsp;zůstávajícími? Kdy se&nbsp;odchody do&nbsp;druhého města promění v&nbsp;tiché svátky, kdy přestane zaznívat výsměch nad těmi, kdo odmítli hrát nebo se&nbsp;to&nbsp;nedokázali naučit, kdy už&nbsp;přestanou tahat násilím do&nbsp;hry ty, kteří už&nbsp;mají u&nbsp;velkých cihlových budov na&nbsp;nákladním nádraží sjednanou schůzku se&nbsp;zeleným andělem, jehož tvář zakrývá zlatá maska? Obec neví, jak je&nbsp;jí&nbsp;zapotřebí těch, kteří odcházejí za&nbsp;hranice. Odcházející už&nbsp;nemyslí na&nbsp;stopy, které zanechává ve&nbsp;svém domově, ale přesto jsou pro ty, kdo zůstávají, odchody připomenutím jiného prostoru, připomenutím, při kterém se&nbsp;zachvěje platný řád a&nbsp;na čas se&nbsp;probudí spící síla, jež řád tajně buduje a&nbsp;oživuje: bez odcházejících by&nbsp;řád domova strnul a&nbsp;odumřel. Odchod neznamená přerušení rozhovoru. Dokonce skutečný rozhovor je&nbsp;možný jen mezi těmi, co&nbsp;odešli, a&nbsp;těmi, co&nbsp;zůstávají. Rozmluvy se&nbsp;soukmenovci jsou vždy jen nudným nasloucháním echu vlastních slov. Všechny rozhovory se&nbsp;sytí z&nbsp;velkého rozhovoru mezi těmi, kdo žijí uvnitř domova, a&nbsp;tím, co&nbsp;vane přes hranici: šumem, v&nbsp;němž se&nbsp;mísí šustění látek s&nbsp;vytím a&nbsp;kňučením oblud a&nbsp;hudebními skladbami, které hraje orchestr exulantů a&nbsp;které trvají několik dní. Ti, co&nbsp;žijí uvnitř, pokládají hlasy okrajů jen za&nbsp;bezvýznamný doprovod slov, kterému nevěnují žádnou pozornost, ale tyto tiché tóny a&nbsp;vzdálené výkřiky přesto skrytě působí, rozleptávají uzavírající se&nbsp;tvary, uzrávají na&nbsp;dně paměti a&nbsp;vydávají plody.</span></p>
          <p class="chunk" data-nb-ref-number="7" data-nb-words="453" data-nb-chars="2789"><span class="idea" data-nb-ref-number="7" id="idea7" data-nb-words="453" data-nb-chars="2789">Přešel jsem Mánesův most, procházel jsem podél zasněžených terasových zahrad. Nemyslel jsem na&nbsp;návrat, ale nemohl jsem ani s&nbsp;jistotou říci, že&nbsp;se&nbsp;nikdy nevrátím. Propustil jsem budoucnost ze&nbsp;sítě plánů; zářila teď světlem, které bylo ve&nbsp;světě, kde byla naší služkou, pohaslé. Nevěděl jsem, co&nbsp;mě&nbsp;čeká, jestli pobyt v&nbsp;druhém městě bude konečným popřením hry domova, nebo jejím obnovením a&nbsp;pročištěním v&nbsp;zapomenutém ohni. Nezajímalo mě&nbsp;to, odevzdal jsem se&nbsp;moci cesty a&nbsp;nevěděl jsem, jestli mi&nbsp;v&nbsp;budoucnosti bude cesta velet, abych zůstal za&nbsp;zdmi, nebo abych se&nbsp;vrátil, s&nbsp;jazyky vyříznutými z&nbsp;dračích tlam v&nbsp;brašně. To, čemu jsme říkali budoucnost, už&nbsp;vlastně neexistovalo, byl jen čistý a&nbsp;jednotný plamen času, byla jen záře toho, co&nbsp;je, záře, v&nbsp;níž se&nbsp;chvěly temně zrající šťávy minuvších dějů a&nbsp;tvarů i&nbsp;nejisté pachy tiše přicházejících monster. Stoupal jsem příkrými uličkami podél zadních traktů paláců, nespěchal jsem, nevěděl jsem, kudy se&nbsp;dám za&nbsp;příštím rohem. Přemýšlel jsem, jaké budu mít v&nbsp;druhém městě zaměstnání&nbsp;– budu zlatokopem v&nbsp;knižní džungli, mnichem v&nbsp;klášteře, který se&nbsp;nachází v&nbsp;podkroví libeňského činžáku, rybářem, který vyplouvá za&nbsp;úlovkem na&nbsp;temné vnitřní moře a&nbsp;vidí v&nbsp;dálce svítit večerní lampy pokojů? Dřív jsem se&nbsp;bláhově domníval, že&nbsp;je&nbsp;možné v&nbsp;druhém městě strávit dovolenou, vrátit se&nbsp;a&nbsp;napsat o&nbsp;svém pobytu knihu. Dobrá, zanechám tu&nbsp;tedy knihu o&nbsp;setkání a&nbsp;hranici. Mé&nbsp;příští knihy už&nbsp;budou psané písmem druhého města a&nbsp;vytištěné v&nbsp;nočních tiskárnách ukrývajících se&nbsp;za&nbsp;kabáty ve&nbsp;skříních. Možná se&nbsp;některá z&nbsp;mých knih objeví na&nbsp;polici antikvariátu, možná se&nbsp;někdo uchýlí jako já&nbsp;do&nbsp;prodejny před sněhovou vánicí nebo před deštěm, s&nbsp;údivem zahlédne jemnou ženskou ruku, která se&nbsp;z&nbsp;druhé strany vsune mezi svazky na&nbsp;polici, roztáhne mezi nimi mezeru a&nbsp;pak do&nbsp;ní&nbsp;vloží knihu: užaslý návštěvník knihu vytáhne a&nbsp;otevře, bude se&nbsp;dívat na&nbsp;stránky pokryté neznámými znaky, potom se&nbsp;skloní a&nbsp;nahlédne do&nbsp;tmavé skuliny, která zbyla mezi knihami na&nbsp;polici, uvidí světla mihotající se&nbsp;na&nbsp;černé hladině, ucítí pach kamenných chodeb. Prošel jsem napříč opuštěným Hradčanským náměstím, kolem Martinického paláce jsem zahnul na&nbsp;Nový Svět, šel jsem uličkou, jejíž jednu stranu tvořila kamenná zeď, za&nbsp;kterou se&nbsp;skrývaly neviditelné zahrady, vystoupil jsem po&nbsp;rozpadajících se&nbsp;schodech, které vedly podél starých cihlových hradeb. Zablyštěly se&nbsp;koleje, za&nbsp;nimi svítil ve&nbsp;slunci zasněžený parčík, na&nbsp;sněhu se&nbsp;pohybovaly stíny stromů rozkývaných větrem. Smetl jsem sníh se&nbsp;sedadla lavičky a&nbsp;posadil jsem se, díval jsem se&nbsp;na&nbsp;hru stínů větví na&nbsp;třpytícím se&nbsp;sněhu. Pomalu přijížděla od&nbsp;Prašného mostu tramvaj; když přijela blíž, uviděl jsem, že&nbsp;má&nbsp;zelenou barvu. Zastavila tiše před parčíkem, všechny její dveře se&nbsp;otevřely. Vstal jsem a&nbsp;šel jsem k&nbsp;ní po&nbsp;neporušeném bílém sněhu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./about.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>