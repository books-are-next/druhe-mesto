<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="5 Zahrady">
    <meta name="apple-mobile-web-app-capable" content="yes">
    <title>5 Zahrady</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_008.html">
    <link rel="next" href="./druhe_mesto_010.html">
    <meta name="nb-order" content="5">
    <link rel="self" href="druhe_mesto_009.html">
    <meta name="nb-identifier" content="ajvaz-druhe-mesto-d411a48">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1579" data-nb-chars="9602">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">5 Zahrady</span></h1>
        <section>
          <p class="chunk" data-nb-ref-number="2" data-nb-words="193" data-nb-chars="1276"><span class="idea" data-nb-ref-number="2" id="idea2" data-nb-words="193" data-nb-chars="1276">Než jsem došel k&nbsp;okraji města, zhasla záře v&nbsp;oknech domků a&nbsp;sníh potemněl. V&nbsp;hospodě už&nbsp;se&nbsp;svítilo, lampa nad vchodem osvětlovala špinavý rozdupaný sníh na&nbsp;nízkých schodech. Vstoupil jsem dovnitř, abych zapil neúspěšný lov na&nbsp;záhadnou tramvaj. Octl jsem se&nbsp;v&nbsp;rozlehlé, přetopené místnosti. V&nbsp;jejím středu stál kulečník, zelený potah prudce osvětlovala hluboko spuštěná, ničím necloněná žárovka. Kouty místnosti se&nbsp;ztrácely v&nbsp;přítmí a&nbsp;v&nbsp;cigaretovém dýmu; kolem umakartových stolů, sražených po&nbsp;několika k&nbsp;sobě, se&nbsp;tísnili muži v&nbsp;rozepnutých flanelových košilích, jejich tváře se&nbsp;leskly potem, nad nimi visely na&nbsp;zdech plakáty s&nbsp;barevnými fotografiemi fotbalových mužstev a&nbsp;nahých žen dovádějících pod vodopádem. Nedovřená dvířka kamen oranžově žhnula z&nbsp;tmavého výklenku, v&nbsp;modravém čtverci okna se&nbsp;táhly zkroucené černé větve zadní zahrady, která se&nbsp;nořila do&nbsp;přicházející noci. Namačkal jsem se&nbsp;na&nbsp;prázdné místo uprostřed dlouhé lavice u&nbsp;zdi, zvrátil jsem hlavu, zabořil jsem ji&nbsp;unaveně do&nbsp;těžkých hroznů kabátů, které visely za&nbsp;mnou na&nbsp;zdi a&nbsp;ve kterých vlhkost tajícího sněhu probouzela omamné a&nbsp;nerozluštitelné pachy, poslouchal jsem příjemné hospodské šumění, do&nbsp;kterého se&nbsp;slévaly hlasy hostů. Jako ztracené drahokamy svítily z&nbsp;přítmí koutů malé skleničky zeleného likéru.</span></p>
          <p class="chunk" data-nb-ref-number="3" data-nb-words="264" data-nb-chars="1518"><span class="idea" data-nb-ref-number="3" id="idea3" data-nb-words="264" data-nb-chars="1518">Z&nbsp;jedné strany jsem se&nbsp;tlačil na&nbsp;robustního muže s&nbsp;kulatým červeným obličejem, který se&nbsp;s&nbsp;nikým nebavil, pomalu upíjel pivo a&nbsp;četl si&nbsp;v&nbsp;časopise Naše zahrádka. Když jsem dopil druhou sklenici piva, obrátil jsem se&nbsp;k&nbsp;němu a&nbsp;zeptal se&nbsp;jej, jestli něco neví o&nbsp;tajemné tramvaji ze&nbsp;zeleného mramoru. Mlčel a&nbsp;ani se&nbsp;nepohnul, myslel jsem, že&nbsp;vůbec neslyšel mou otázku, ale když už&nbsp;jsem nečekal odpověď a&nbsp;dál se&nbsp;věnoval pivu, náhle řekl s&nbsp;pohledem bloudícím v&nbsp;přítmí protější strany místnosti: „Objevuje se&nbsp;v&nbsp;naší čtvrti za&nbsp;noci, v&nbsp;mlze a&nbsp;ve sněhových vánicích. Ty, kteří do&nbsp;ní&nbsp;nastoupili, už&nbsp;nikdy nikdo neuviděl. V&nbsp;jednom průjezdu jsem četl nápis vyškrábaný do&nbsp;omítky, který říkal, že&nbsp;zelená tramvaj má&nbsp;vozovnu na&nbsp;nádvoří kláštera v&nbsp;Tibetu a&nbsp;že k&nbsp;nám přijíždí skrytými cestami, které vedou přes lesy a&nbsp;přes pole. Něco na&nbsp;tom může být, jednou vyprávěl nějaký pán u&nbsp;holiče, jak v&nbsp;létě sbíral brzy ráno v&nbsp;lese houby a&nbsp;najednou těsně kolem něho tiše projela tramvaj, potom prý zmizela v&nbsp;mlze. Jiní ale říkají, že&nbsp;je&nbsp;to&nbsp;tramvaj ze&nbsp;dna Atlantického oceánu, která čas od&nbsp;času z&nbsp;neznámých důvodů zamíří k&nbsp;ústím řek a&nbsp;jede po&nbsp;jejich dně proti proudu, večer vyjíždí nad hladinu a&nbsp;bloudí po&nbsp;kraji, kolem starých továren na&nbsp;periferii a&nbsp;podél dřevěných plotů fotbalových hřišť se&nbsp;dostává do&nbsp;města. Nikdo netuší, co&nbsp;tu&nbsp;hledá, jaké je&nbsp;její poslání. Kolují pověsti, že&nbsp;pod omítkou v&nbsp;jakési rotundě objevili restaurátoři románskou fresku, na&nbsp;které se&nbsp;v&nbsp;pozadí za&nbsp;knížetem Břetislavem dá&nbsp;rozeznat cosi, co&nbsp;nápadně připomíná zelenou tramvaj…“</span></p>
          <p class="chunk" data-nb-ref-number="4" data-nb-words="52" data-nb-chars="294"><span class="idea" data-nb-ref-number="4" id="idea4" data-nb-words="52" data-nb-chars="294">Podnapilý mladík v&nbsp;teplákách přistoupil k&nbsp;našemu stolu a&nbsp;začal s&nbsp;mužem, který mi&nbsp;vyprávěl o&nbsp;tramvaji, vyjednávat koupi pytle cementu, pak se&nbsp;obrátil na&nbsp;mne a&nbsp;snažil se&nbsp;zjistit, jestli se&nbsp;neznáme ze&nbsp;stadionu Sparty; když viděl, že&nbsp;mi&nbsp;není do&nbsp;řeči, mávl rukou a&nbsp;šel se&nbsp;posadit k&nbsp;vedlejšímu stolu.</span></p>
          <p class="chunk" data-nb-ref-number="5" data-nb-words="273" data-nb-chars="1594"><span class="idea" data-nb-ref-number="5" id="idea5" data-nb-words="273" data-nb-chars="1594">„Koleje vedou zahradami, hustým křovím u&nbsp;plotů,“ ozval se&nbsp;opět můj soused. „V&nbsp;noci ležíme v&nbsp;posteli, slyšíme cinkání blížící se&nbsp;z&nbsp;hloubky zahrad, po&nbsp;stropě přelétnou světla, v&nbsp;oslnivé záři se&nbsp;promítne na&nbsp;stěnu obludně zvětšený vzorek záclony. Naše man­želky se&nbsp;nás v&nbsp;úzkosti chytají za&nbsp;ruku. Ale ve&nbsp;dne se&nbsp;vyhýbáme tomu, abychom se&nbsp;o&nbsp;tramvaji zmínili, tramvaj mezi námi neustále trčí jako temný stín. Máme strach, aby se&nbsp;nás na&nbsp;ni&nbsp;děti nezeptaly…“ Odmlčel se&nbsp;a&nbsp;pil pivo, zdálo se&nbsp;mi, že&nbsp;váhá, jestli má&nbsp;pokračovat ve&nbsp;vyprávění. Potom přece jenom promluvil: „Když naše dcera dospívala, říkal jsem manželce: musíš si&nbsp;ji&nbsp;vzít stranou a&nbsp;říct jí&nbsp;všechno o&nbsp;zelené tramvaji. Je&nbsp;nezkušená a&nbsp;mohla by&nbsp;se&nbsp;snadno dostat do&nbsp;neštěstí. Žena s&nbsp;dcerou několikrát mluvila, domlouvala jí, aby byla opatrná a&nbsp;dala si&nbsp;na&nbsp;tramvaj pozor, ale dcera se&nbsp;jen smála a&nbsp;říkala, že&nbsp;se&nbsp;nemusíme ničeho bát, že&nbsp;přece není taková, aby nastupovala do&nbsp;každé tramvaje, obzvláště je-li zelená. Když jsme se&nbsp;ale vraceli z&nbsp;jejího prvního plesu, čekali jsme pozdě v&nbsp;noci na&nbsp;neosvětlené stanici…“ Znovu se&nbsp;odmlčel, nenaléhal jsem na&nbsp;něj, aby pokračoval, protože jsem tušil, co&nbsp;přijde. „Náhle ve&nbsp;stanici zastavila tramvaj, pohybovala se&nbsp;tak tiše, že&nbsp;jsme si&nbsp;ani nevšimli, že&nbsp;přijíždí. Dcera, ospalá a&nbsp;s&nbsp;hlavou plnou vzpomínek na&nbsp;ples, vstoupila do&nbsp;dveří, které se&nbsp;otevřely přímo před ní. Když byla uvnitř, všiml jsem si, že&nbsp;tramvaj má&nbsp;divnou barvu. Vykřikl jsem a&nbsp;vrhl se&nbsp;k&nbsp;tramvaji, abych dceru strhl zpátky, ale dveře se&nbsp;bleskurychle zavřely a&nbsp;má ruka narazila na&nbsp;chladné neprůhledné sklo, tramvaj se&nbsp;dala do&nbsp;pohybu a&nbsp;zmizela ve&nbsp;tmě…“</span></p>
          <p class="chunk" data-nb-ref-number="6" data-nb-words="249" data-nb-chars="1491"><span class="idea" data-nb-ref-number="6" id="idea6" data-nb-words="249" data-nb-chars="1491">Mlčeli jsme, hučení hlasů v&nbsp;místnosti sílilo a&nbsp;sláblo jako příboj tajemného moře. „Už tomu bude dvacet let,“ řekl tiše. „Od té&nbsp;doby jsme se&nbsp;s&nbsp;dcerou nesetkali, jen několikrát jsme zahlédli její tvář v&nbsp;hloubce zrcadla v&nbsp;tmavém pokoji, zaslechli jsme její hlas v&nbsp;hučení kamen. Zpočátku jsme čas od&nbsp;času nacházeli na&nbsp;dně zásuvek nebo mezi stránkami knih lístky se&nbsp;smutnými vzkazy, kterým jsme rozuměli čím dál tím méně, psala o&nbsp;sálech, kterými protékají řeky, po&nbsp;jejichž hladině plavou vory s&nbsp;bronzovými lvy, o&nbsp;nekonečně dlouhých sympoziích ve&nbsp;zkamenělých lesích, o&nbsp;kavárnách, kde se&nbsp;číšník vynořuje z&nbsp;husté mlhy. Podle toho, co&nbsp;nám psala, se&nbsp;zdálo, že&nbsp;žije v&nbsp;jakémsi světě, kde záhyby látek jsou důležitější než obličeje a&nbsp;mají svá jména, zatímco houští tváří se&nbsp;rozplývá v&nbsp;lhostejné nerozlišenosti. Také slova jako by&nbsp;u&nbsp;nich byla pokládána za&nbsp;bezvýznamný doprovod šumů a&nbsp;šustění, které jediné přinášejí důležité sdělení. Někdy se&nbsp;v&nbsp;jejích dopisech linie písma rozplétala, vlnila se&nbsp;na&nbsp;papíře a&nbsp;zase se&nbsp;zauzlovala do&nbsp;nesmyslných spletí, z&nbsp;nichž vystupovaly počátky znepokojivých slov a&nbsp;obrazů. Její svět je&nbsp;pro nás těžko pochopitelný. Pořád toužím ze&nbsp;všeho na&nbsp;světě nejvíc po&nbsp;tom, abych ji&nbsp;ještě uviděl, ale nevím, jestli bychom se&nbsp;mohli domluvit, kdybychom se&nbsp;setkali. Často myslím na&nbsp;to, že&nbsp;svět, ve&nbsp;kterém žije, může být v&nbsp;těsné blízkosti, může se&nbsp;přímo prolínat s&nbsp;naším světem, protože jeho plnosti se&nbsp;prostírají tam, kde v&nbsp;našem světě vidíme jen prázdno, a&nbsp;jeho prázdno je&nbsp;u&nbsp;nás plností…“</span></p>
          <p class="chunk" data-nb-ref-number="7" data-nb-words="373" data-nb-chars="2311"><span class="idea" data-nb-ref-number="7" id="idea7" data-nb-words="373" data-nb-chars="2311">Odmlčel se, chvíli se&nbsp;díval na&nbsp;protější stěnu, polepenou plakáty, a&nbsp;pak sklonil hlavu k&nbsp;Naší zahrádce. Ještě dlouho jsme seděli vedle sebe a&nbsp;oba jsme vypili ještě několik piv, ale ani jeden z&nbsp;nás už&nbsp;neřekl ani slovo. Nakonec jej jeho sousedi z&nbsp;druhé strany stolu přilákali k&nbsp;nějaké karetní hře a&nbsp;já zaplatil a&nbsp;oblékl se. Studenou chodbou, mezi zdmi vymalovanými vzorkem, který připomínal tváře Číňanů, jsem prošel na&nbsp;těsný záchodek. Nesvítilo tu&nbsp;světlo; otevřeným okénkem byla vidět tmavá zasněžená zahrada. Zdálo se&nbsp;mi, že&nbsp;z&nbsp;její hloubky zní táhlý zpěv, stejný, jako jsem slyšel v&nbsp;podzemním chrámu. Šel jsem na&nbsp;konec chodby a&nbsp;otevřel jsem dveře, které vedly na&nbsp;zahradu, zapadl jsem do&nbsp;vysokého sněhu, který byl navátý ke&nbsp;zdi domu. Jako noční had vplazil se&nbsp;mráz rukávy a&nbsp;nohavicemi na&nbsp;holou kůži. Když jsem za&nbsp;sebou zavřel, hlasy z&nbsp;hospody utichly; stál jsem na&nbsp;kraji tmavých zasněžených zahrad, na&nbsp;sněhu se&nbsp;černaly zkroucené stromy, v&nbsp;jejich větvích probleskovala světla vzdálených lamp jako zářící plody. Z&nbsp;nitra zahrad zněla tichá magická hudba, cítil jsem, že&nbsp;mě&nbsp;neodolatelně přitahuje. Šel jsem neprošlapaným sněhem za&nbsp;jejími tóny do&nbsp;hloubky tmavého sadu. Za&nbsp;rozpadlým plotem začínala další zahrada; opilý jsem procházel zasněženými zahradami, mezi holými stromy, na&nbsp;jejichž větvích ještě někde visela scvrklá jablka, kolem hromad kompostu, kolem křivých kůlen, prázdných králíkáren, podél nových a&nbsp;nových plotů. Nevynoří se&nbsp;náhle mezi stromy záhadná tramvaj? Nezablesknou se&nbsp;ve&nbsp;křoví diamanty na&nbsp;čelence Královny zahrad? Ale kromě větví kývajících se&nbsp;ve&nbsp;větru se&nbsp;nikde nic nehýbalo, v&nbsp;tichu byla slyšet jen monotónní melodie a&nbsp;občas vzdálené zaštěkání psa. Došel jsem ke&nbsp;zpuchřelému altánu a&nbsp;zjistil jsem, že&nbsp;to, co&nbsp;jsem pokládal za&nbsp;liturgický zpěv, je&nbsp;jen noční hudba, kterou na&nbsp;jeho střeše vyluzuje kus plechu rozechvívaný větrem. Sedl jsem si&nbsp;do&nbsp;altánu, velkými prázdnými okny byly vidět černé stromy, sníh, vzdálená světla, zněla uspávající hudba, stejně nesmyslná jako kresby, které tvořila spleť větvoví na&nbsp;plátně modrého sněhu, jako vlhké skvrny na&nbsp;zdech, podél kterých se&nbsp;osaměle potácím, jako neznámá zkroucená písmena ve&nbsp;zlých knihách. Kam to, proboha, jdu, proč se&nbsp;nevrátím, dokud je&nbsp;čas, k&nbsp;ostatním lidem? Ale to, co&nbsp;vanulo z&nbsp;nočních zahrad a&nbsp;z&nbsp;okrajů našeho prostoru, už&nbsp;mě&nbsp;mělo ve&nbsp;své moci.</span></p>
          <p class="chunk" data-nb-ref-number="8" data-nb-words="173" data-nb-chars="1109"><span class="idea" data-nb-ref-number="8" id="idea8" data-nb-words="173" data-nb-chars="1109">Šel jsem dál; prolezl jsem ještě děrami v&nbsp;několika plotech, pak už&nbsp;jsem na&nbsp;konci jedné zahrady uviděl světla ulice, vyškrábal jsem se&nbsp;na&nbsp;ozdobně vyřezávané plaňky a&nbsp;seskočil na&nbsp;chodník. Za&nbsp;chvíli jsem došel k&nbsp;autobusové zastávce. Čekal jsem na&nbsp;autobus a&nbsp;krátil si&nbsp;čas tím, že&nbsp;jsem ve&nbsp;slabém nafialovělém světle zářivky četl vybledlé lístky, jež byly připíchnuté na&nbsp;dně zasklené skříňky, kterou kdosi připevnil drátem k&nbsp;plotu zahrady; byla to&nbsp;vitrína, v&nbsp;jakých obvykle bývají zprávy svazu zahrádkářů nebo turistické organizace. Na&nbsp;lístcích byly nejrůznější inzeráty a&nbsp;oznámení, někdo nabízel sazenice jahod, jiný prodával gauč a&nbsp;svatební šaty, které bylo možné vidět na&nbsp;zkroucené fotografii nevěsty s&nbsp;odstřiženou hlavou. Dole v&nbsp;rohu visel mezi papírem, na&nbsp;kterém kdosi oznamoval, že&nbsp;opravuje ledničky, a&nbsp;cyklostylovanou vyhláškou o&nbsp;povinném očkování psů lístek, na&nbsp;němž bylo napsáno na&nbsp;psacím stroji: „Přednáška Nejnovější poznatky o&nbsp;Velké bitvě v&nbsp;pokojích se&nbsp;koná ve&nbsp;středu v&nbsp;půl třetí v&nbsp;noci na&nbsp;filosofické fakultě.“ Uslyšel jsem, jak přijíždí autobus, se&nbsp;zasyčením se&nbsp;otevřely dveře: nastoupil jsem dovnitř.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>