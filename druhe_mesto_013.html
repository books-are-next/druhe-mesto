<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="9 Na věži">
    <meta name="apple-mobile-web-app-capable" content="yes">
    <title>9 Na věži</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_012.html">
    <link rel="next" href="./druhe_mesto_014.html">
    <meta name="nb-order" content="9">
    <link rel="self" href="druhe_mesto_013.html">
    <meta name="nb-identifier" content="ajvaz-druhe-mesto-863443e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1328" data-nb-chars="7912">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="9"><span class="idea" data-nb-ref-number="1" id="idea1" data-nb-words="3" data-nb-chars="9">9 Na&nbsp;věži</span></h1>
        <section>
          <p class="chunk" data-nb-ref-number="2" data-nb-words="88" data-nb-chars="549"><span class="idea" data-nb-ref-number="2" id="idea2" data-nb-words="88" data-nb-chars="549">Před třetí hodinou v&nbsp;noci jsem otevřel dveře mikulášského chrámu, prošel jsem tmavou lodí a&nbsp;po točitých schodech jsem vystoupil na&nbsp;ochoz zvonice. U&nbsp;zdi byly naváté vysoké závěje, také na&nbsp;kamenném zábradlí ležel netknutý sníh. Nade mnou se&nbsp;tyčil Hrad, příkré střechy Chrámu svatého Víta se&nbsp;bledě a&nbsp;snově leskly ve&nbsp;světle oslnivého úplňku. Obloha byla plná jasných hvězd. Hluboko dole leželo Malostranské náměstí, po&nbsp;jeho mírném svahu se&nbsp;rozlévalo špinavě žluté světlo zářivek. Náměstím projel taxík a&nbsp;zmizel v&nbsp;Tomášské ulici, pak už&nbsp;se&nbsp;nic nepohnulo.</span></p>
          <p class="chunk" data-nb-ref-number="3" data-nb-words="76" data-nb-chars="470"><span class="idea" data-nb-ref-number="3" id="idea3" data-nb-words="76" data-nb-chars="470">Za&nbsp;chvíli se&nbsp;otevřela branka, která vedla ke&nbsp;schodišti, objevila se&nbsp;v&nbsp;ní dívka z&nbsp;bistra, v&nbsp;hustě vycpané péřové bundě; bunda byla rozepnutá, pod ní&nbsp;se&nbsp;na&nbsp;černém svetru zableskl perlový náhrdelník. Opřela se&nbsp;o&nbsp;kamenné zábradlí, nad jejími tmavými vlasy svítila červená světla petřínských vysílačů. „Bude se&nbsp;dole konat zase nějaká slavnost?“ zeptal jsem se. Dívka neodpověděla, z&nbsp;její tváře s&nbsp;hlubokými stíny pod obočím a&nbsp;pod lícními kostmi jsem nemohl vyčíst žádný výraz.</span></p>
          <p class="chunk" data-nb-ref-number="4" data-nb-words="442" data-nb-chars="2807"><span class="idea" data-nb-ref-number="4" id="idea4" data-nb-words="442" data-nb-chars="2807">„Pro vás nebylo Dargúzovo svaté tělo rozsápáno tygrem,“ promluvila náhle do&nbsp;nočního ticha tvrdým hlasem, plným opovržení. „Pro vás nebloudil v&nbsp;horečce zpustlými parky a&nbsp;nevedl na&nbsp;třpytivé mozaice chrámové podlahy dlouhé disputace se&nbsp;lstivými kněžími, kteří se&nbsp;nad ním snažili zvítězit tím, že&nbsp;používali sylogismy, jejichž středním členem byly nory slepých podzemních koní, a&nbsp;tím, že&nbsp;soustavně rozptylovali jeho pozornost, když všichni neustále ukazovali prstem na&nbsp;vojsko deseti tisíc hnědých mumií v&nbsp;blyštících se&nbsp;brněních ze&nbsp;zlata, které právě procházelo před otevřenými chrámovými dveřmi a&nbsp;vířilo prach silnice. Proč strkáte nos do&nbsp;našich záležitostí? Pamatujte: ten, kdo překročí hranici, se&nbsp;zaplete do&nbsp;zohýbaných drátů trčících z&nbsp;věcí, jež pokládáte za&nbsp;rozbité a&nbsp;jež se&nbsp;ve&nbsp;skutečnosti vrátily ke&nbsp;své pravé podobě, tak jak byla vyryta do&nbsp;povrchu skleněné hvězdy, bloudící mezi souhvězdími. Kdo se&nbsp;bude chtít vetřít do&nbsp;našeho města, nikdy se&nbsp;nevrátí, jeho tvář zmizí v&nbsp;proplétajícím se&nbsp;síťoví puklin na&nbsp;starých zdech, jeho gesta se&nbsp;rozplynou v&nbsp;pohybech křoví kývajícího se&nbsp;ve&nbsp;větru. Nemyslete si, že&nbsp;byste nám mohl svou troufalostí nějak uškodit. Ale to, že&nbsp;jste se&nbsp;opovážil proniknout do&nbsp;hraničních oblastí našeho města, je&nbsp;znesvěcením památky těch, kteří před pěti tisíci lety na&nbsp;mýtině v&nbsp;pralese se&nbsp;studeným plamenem v&nbsp;očích povalili sochu okřídleného psa a&nbsp;kteří se&nbsp;pak, jak tomu bývá, sami tak trochu stali okřídlenými psy. Co&nbsp;tu&nbsp;chcete najít? I&nbsp;kdyby se&nbsp;vám podařilo proniknout k&nbsp;fontánám na&nbsp;vnitřních nádvořích královského paláce a&nbsp;uslyšet jejich šum, jemuž tak pozorně naslouchají naši filosofové, i&nbsp;kdybyste procházel sály palácové knihovny a&nbsp;otevřely se&nbsp;před vámi těžké folianty, na&nbsp;jejichž černých stránkách planou ohňová písmena, stejně byste ničemu neporozuměl. Jak jste v&nbsp;tom vašem městě všichni tupí a&nbsp;těžkopádní, zapomněli jste na&nbsp;svou prvotní řeč a&nbsp;myslíte si, že&nbsp;to, co&nbsp;touto řečí tiše promlouvá, je&nbsp;němé, vidíte za&nbsp;hranicemi svého prostoru jen chaos a&nbsp;zborcení a&nbsp;rozklad. Jste tak pilní a&nbsp;přičinliví, pořád něco budujete, ale všechno vaše konání je&nbsp;jen horečnatým hledáním ztraceného počátku, vaše stavby jsou zoufalými pokusy o&nbsp;obnovu zlatých chrámů a&nbsp;paláců, jejichž tvary vám temně a&nbsp;naléhavě utkvívají na&nbsp;dně paměti&nbsp;– a&nbsp;přitom se&nbsp;s&nbsp;úzkostí a&nbsp;odporem vyhýbáte jedinému prostoru, kde byste se&nbsp;s&nbsp;živým a&nbsp;platným dědictvím toho, co&nbsp;hledáte, mohli setkat: opovrhovaným okrajům. Netušíte, že&nbsp;děs, který vás na&nbsp;periferiích vašeho světa přepadá, je&nbsp;počátkem slasti návratu, že&nbsp;zánik v&nbsp;pralesích okrajů je&nbsp;zářivým znovuzrozením. Kdybyste si&nbsp;sedli doprostřed smetiště nebo na&nbsp;skládku za&nbsp;městem a&nbsp;meditovali nad tvary, které se&nbsp;obnažují pod rozpadajícími se&nbsp;a&nbsp;uhnívajícími maskami, přiblížilo by&nbsp;vás to&nbsp;tajnému cíli vaší cesty daleko víc než zmateně se&nbsp;otáčející kruh vašich plánů a&nbsp;naplnění.“</span></p>
          <p class="chunk" data-nb-ref-number="5" data-nb-words="29" data-nb-chars="166"><span class="idea" data-nb-ref-number="5" id="idea5" data-nb-words="29" data-nb-chars="166">Zasmál jsem se. „Proč pořád říkáte ‚vy‘ a&nbsp;‚vaše město‘? Vím, že&nbsp;jste vyrůstala v&nbsp;našem světě, ještě před rokem jste asi ani nevěděla, že&nbsp;nějaké druhé město existuje.“</span></p>
          <p class="chunk" data-nb-ref-number="6" data-nb-words="116" data-nb-chars="639"><span class="idea" data-nb-ref-number="6" id="idea6" data-nb-words="116" data-nb-chars="639">Dívka ke&nbsp;mně přistoupila blíž a&nbsp;usmála se&nbsp;na&nbsp;mne: „Slíbila jsem vám, že&nbsp;uvidíte něco neobvyklého.“ Náhle se&nbsp;ke&nbsp;mně přitiskla ze&nbsp;strany, ovinula mi&nbsp;zezadu jednu ruku kolem krku, druhou mi&nbsp;položila na&nbsp;rameno a&nbsp;natáčela mě&nbsp;k&nbsp;ohbí, za&nbsp;kterým se&nbsp;ochoz ukrýval v&nbsp;černém stínu, šeptala mi&nbsp;do&nbsp;ucha s&nbsp;tlumeným smíchem: „Je to&nbsp;tam, tam vzadu ve&nbsp;stínu. Musíte jít kousek dál, ještě kousek.“ Opírala se&nbsp;o&nbsp;mne a&nbsp;postrkávala mě&nbsp;k&nbsp;tmavé straně ochozu, přitom se&nbsp;pořád pro sebe tiše smála. S&nbsp;bradou opřenou o&nbsp;mé rameno vesele říkala: „Copak, snad se&nbsp;nebojíte? Chtěl jste přece prozkoumat naše město. Nedá se&nbsp;nic dělat, s&nbsp;prohlídkou se&nbsp;musí začít na&nbsp;věži.“</span></p>
          <p class="chunk" data-nb-ref-number="7" data-nb-words="198" data-nb-chars="1120"><span class="idea" data-nb-ref-number="7" id="idea7" data-nb-words="198" data-nb-chars="1120">Skutečně jsem cítil úzkost, z&nbsp;jejího zlého veselí, z&nbsp;hluboké tmy za&nbsp;ohbím ochozu, z&nbsp;tušení, že&nbsp;blízko číhá něco děsivého. Ale přesto jsem se&nbsp;vyprostil z&nbsp;jejího objetí, odstrčil jsem ji&nbsp;a&nbsp;šel jsem sám k&nbsp;hranici tmavého stínu. Měla koneckonců pravdu, vydal jsem se&nbsp;na&nbsp;průzkumnou výpravu do&nbsp;druhého města. Slyšel jsem za&nbsp;sebou tichý smích. Došel jsem k&nbsp;rozhraní míst osvětlených měsíčním světlem a&nbsp;neproniknutelné tmy. Cosi se&nbsp;ve&nbsp;tmě zvedlo ze&nbsp;sněhu a&nbsp;dopadlo na&nbsp;mne. Těžké studené tělo bez rukou a&nbsp;nohou mě&nbsp;srazilo na&nbsp;sníh, lehlo si&nbsp;na&nbsp;mne a&nbsp;drtilo mě&nbsp;svou vahou. Uviděl jsem nad sebou hlavu žraloka, s&nbsp;malýma zlýma očkama po&nbsp;stranách, v&nbsp;rozevřené tlamě se&nbsp;v&nbsp;měsíčním světle zableskly bělostné zuby. Marně jsem se&nbsp;pokoušel žraloka setřást. Chňapl po&nbsp;mém rameni, ale podařilo se&nbsp;mi&nbsp;před jeho zuby ucuknout, a&nbsp;tak mi&nbsp;utrhl jenom kus límce. Mlčky jsme spolu zápasili na&nbsp;sněhu, do&nbsp;očí mi&nbsp;svítil oslnivý měsíc. V&nbsp;podkroví jednoho domu pode mnou se&nbsp;rozsvítilo okno, viděl jsem, jak nějaký nespavec v&nbsp;pyžamu jde do&nbsp;kuchyně a&nbsp;zase zpět, volal jsem o&nbsp;pomoc, ale nikdo kromě žraloka a&nbsp;zlé dívky mě&nbsp;neslyšel. Za&nbsp;chvíli světlo zhaslo.</span></p>
          <p class="chunk" data-nb-ref-number="8" data-nb-words="109" data-nb-chars="634"><span class="idea" data-nb-ref-number="8" id="idea8" data-nb-words="109" data-nb-chars="634">Dívka ke&nbsp;mně po&nbsp;špičkách přistoupila blíž, sklonila se&nbsp;nade mnou, až&nbsp;se&nbsp;její náhrdelník lehce dotkl mého čela, tichým, téměř konejšivým hlasem mi&nbsp;říkala: „Celý život ses díval na&nbsp;svět přes chladná skla, miloval jsi okna kaváren a&nbsp;vlaků, zasklené terasy horských domů. Víme toho o&nbsp;tobě hodně. Za&nbsp;skly ses cítil bezpečně, proč jsi opouštěl svůj úkryt, proč ses vydal na&nbsp;cestu do&nbsp;džungle? Ve&nbsp;Slavii jen málokdy přepadne hosta žralok. Proč ses vypravil sám do&nbsp;cizího města, kde o&nbsp;tebe nikdo nestojí? Teď žralok bude kutálet tvou ukousnutou hlavu okolo ochozu věže a&nbsp;malé děti se&nbsp;o&nbsp;tobě v&nbsp;našich školách budou učit říkanky a&nbsp;rozpočítadla.“</span></p>
          <p class="chunk" data-nb-ref-number="9" data-nb-words="107" data-nb-chars="609"><span class="idea" data-nb-ref-number="9" id="idea9" data-nb-words="107" data-nb-chars="609">Otevřela se&nbsp;branka a&nbsp;objevil se&nbsp;v&nbsp;ní číšník, dívka se&nbsp;pomalu narovnala a&nbsp;ustoupila stranou, aby se&nbsp;mohl podívat na&nbsp;stav zápasu. Číšník se&nbsp;usmál a&nbsp;spokojeně přikývl. Dívka mě&nbsp;nechala být, šla ke&nbsp;svému otci, ten ji&nbsp;objal a&nbsp;políbil na&nbsp;tvář. Viděl jsem zespodu siluety jejich těl tisknoucích se&nbsp;k&nbsp;sobě před hvězdnou oblohou. Zařekl jsem se, že&nbsp;jestli se&nbsp;mi&nbsp;nějakým zázrakem podaří sestoupit s&nbsp;věže, už&nbsp;nikdy se&nbsp;od&nbsp;číšníka nenechám přemluvit, abych si&nbsp;koupil jeho kremroli. Potom vzal číšník dceru za&nbsp;ruku a&nbsp;oba zmizeli v&nbsp;temném otvoru otevřené branky. Zůstal jsem se&nbsp;žralokem sám na&nbsp;ochozu věže nad spícím městem.</span></p>
          <p class="chunk" data-nb-ref-number="10" data-nb-words="160" data-nb-chars="909"><span class="idea" data-nb-ref-number="10" id="idea10" data-nb-words="160" data-nb-chars="909">Ještě dlouho jsme se&nbsp;rvali ve&nbsp;sněhu. Nedařilo se&nbsp;mi&nbsp;žraloka setřást, a&nbsp;tak jsem se&nbsp;alespoň snažil zabránit, aby se&nbsp;dostal do&nbsp;polohy, v&nbsp;jaké by&nbsp;mě&nbsp;mohl kousnout. Ale síly mě&nbsp;pozvolna opouštěly. Zvíře to&nbsp;vycítilo a&nbsp;vzepjalo se&nbsp;ke&nbsp;konečnému úderu; v&nbsp;okamžiku, kdy žralok vztyčil své mohutné tělo a&nbsp;široce rozevřel tlamu, aby se&nbsp;mu&nbsp;do&nbsp;ní&nbsp;vešla má&nbsp;hlava, sebral jsem zbytky svých sil, vyskočil jsem a&nbsp;opřel jsem se&nbsp;o&nbsp;něj, ve&nbsp;vratké pozici žralok ztratil rovnováhu a&nbsp;přepadl přes zábradlí; jeho tělo padalo tmou a&nbsp;nabodlo se&nbsp;na&nbsp;vysoký kovový kříž, který držela jedna z&nbsp;kamenných postav na&nbsp;atice mikulášského chrámu. Viděl jsem, jak sebou zmítá ve&nbsp;smrtelné křeči a&nbsp;jak se&nbsp;tím nabodává stále hlouběji na&nbsp;kov kříže. Po&nbsp;chvíli pohyby ustaly, prohnuté tělo žraloka viselo na&nbsp;kříži jako vlajka noci. Dopotácel jsem se&nbsp;po&nbsp;schodech dolů do&nbsp;chrámu, klesl jsem u&nbsp;paty jednoho sloupu na&nbsp;studenou podlahu a&nbsp;okamžitě jsem usnul.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>