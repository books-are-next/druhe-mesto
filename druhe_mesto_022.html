<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="18 Nádraží">
    <meta name="apple-mobile-web-app-capable" content="yes">
    <title>18 Nádraží</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./druhe_mesto_021.html">
    <link rel="next" href="./druhe_mesto_023.html">
    <meta name="nb-order" content="18">
    <link rel="self" href="druhe_mesto_022.html">
    <meta name="nb-identifier" content="ajvaz-druhe-mesto-4a7744d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2049" data-nb-chars="12763">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="10"><span class="idea" data-nb-ref-number="1" id="idea1" data-nb-words="2" data-nb-chars="10">18 Nádraží</span></h1>
        <section>
          <p class="chunk" data-nb-ref-number="2" data-nb-words="55" data-nb-chars="316"><span class="idea" data-nb-ref-number="2" id="idea2" data-nb-words="55" data-nb-chars="316">Na&nbsp;mostě Legií ležel čerstvě napadaný, netknutý sníh, který jiskřil ve&nbsp;světle luceren. Ohlédl jsem se: loď s&nbsp;pískem poklidně odpočívala ve&nbsp;stínu zdymadlové komory. Vzpomněl jsem si&nbsp;na&nbsp;odstavený vlak na&nbsp;obraze, který visel ve&nbsp;vile u&nbsp;moře, a&nbsp;řekl si, že&nbsp;se&nbsp;jej pokusím najít. Vydal jsem se&nbsp;na&nbsp;cestu k&nbsp;Hlavnímu nádraží.</span></p>
          <p class="chunk" data-nb-ref-number="3" data-nb-words="286" data-nb-chars="1835"><span class="idea" data-nb-ref-number="3" id="idea3" data-nb-words="286" data-nb-chars="1835">Přicházel jsem k&nbsp;nádraží Jeruzalémskou ulicí, skleněná nádražní hala bledě svítila mezi tmavými kmeny stromů v&nbsp;zasněženém parku. Uvnitř haly spalo na&nbsp;kamenných lavicích několik lidí zachumlaných do&nbsp;kabátů, po&nbsp;lesklé podlaze skoro nehlučně jezdil čisticí stroj, na&nbsp;kterém seděl mladý muž ve&nbsp;světlé kombinéze. Prošel jsem podchodem obloženým bílými kachlíčky a&nbsp;vystoupil jsem po&nbsp;schodech na&nbsp;poslední peron. Za&nbsp;peronem se&nbsp;slabě leskla spleť kolejí v&nbsp;temném kolejišti. Po&nbsp;dlouhém nástupišti se&nbsp;neklidně procházelo několik cestujících, kteří čekali na&nbsp;odjezd rychlíku do&nbsp;Bratislavy; vlak už&nbsp;stál na&nbsp;druhé straně peronu, ve&nbsp;staženém okně byla vidět nehybná postava vojáka. U&nbsp;osvětleného stánku, jehož skla byla z&nbsp;vnitřní strany pokrytá sraženou párou, jsem si&nbsp;koupil pivo v&nbsp;papírovém kelímku; opřel jsem se&nbsp;loktem o&nbsp;pultík připevněný k&nbsp;boku kiosku, pomalu jsem upíjel pivo a&nbsp;díval se&nbsp;na&nbsp;pavučinu kolejí, jejichž linie byly přerušované černými siluetami jakýchsi neznámých konstrukcí: nedokázal jsem určit, jestli to&nbsp;jsou nádražní přístroje nebo sakrální sochy druhého města; možná, že&nbsp;se&nbsp;tu&nbsp;mísilo obojí. Viděl jsem na&nbsp;zadních kolejích nehybné osobní a&nbsp;nákladní vlaky, docela vzadu pod strmou strání, zarostlou křovím, stál vlak z&nbsp;obrazu na&nbsp;zdi přímořské vily; všechna jeho okna však byla tmavá. Sehnul jsem se&nbsp;a&nbsp;strčil jsem naležato hlavu do&nbsp;úzkého okénka kiosku; zeptal jsem se&nbsp;staré prodavačky ve&nbsp;vestičce z&nbsp;králičích kožek, jestli něco neví o&nbsp;vlaku na&nbsp;poslední koleji. Začala vykřikovat, abych šel pryč, že&nbsp;se&nbsp;o&nbsp;takové věci nestará, má&nbsp;dost svých starostí. V&nbsp;jejím hlase zaznívala úzkost. Dopil jsem poslední kapku piva, hodil jsem kelímek do&nbsp;koše a&nbsp;seskočil s&nbsp;peronu do&nbsp;kolejiště. Uslyšel jsem neklidný hlas prodavačky, který mě&nbsp;volal, abych se&nbsp;vrátil zpátky. Neposlouchal jsem jej, klopýtal jsem přes koleje k&nbsp;vzdálenému tmavému vlaku.</span></p>
          <p class="chunk" data-nb-ref-number="4" data-nb-words="132" data-nb-chars="802"><span class="idea" data-nb-ref-number="4" id="idea4" data-nb-words="132" data-nb-chars="802">Vlak se&nbsp;v&nbsp;ničem nelišil od&nbsp;ostatních vlaků, nic nenasvědčovalo tomu, že&nbsp;by&nbsp;se&nbsp;za&nbsp;jeho špinavými okny skrývalo něco neobvyklého. Otevřel jsem poslední dveře posledního vozu a&nbsp;vystoupil jsem po&nbsp;schůdkách. Procházel jsem vagony kolem prázdných tmavých kupé, na&nbsp;jejichž okna tiše škrábaly větve keřů rostoucích na&nbsp;svahu. Když jsem přicházel do&nbsp;jednoho z&nbsp;vozů, uviděl jsem sklem dveří, že&nbsp;jeho vnitřek tvoří jediná místnost. V&nbsp;místnosti stály lavice, za&nbsp;kterými zády ke&nbsp;mně seděly děti. Na&nbsp;druhém konci vagonu se&nbsp;za&nbsp;těžkým stolem pohupoval na&nbsp;židli muž v&nbsp;šedém saku, vedle něho stálo děvčátko. Vagon zřejmě sloužil jako školní třída. I&nbsp;v&nbsp;něm byla tma, žáci psali do&nbsp;sešitů svítícím inkoustem. Tiše jsem pootevřel dveře. Slyšel jsem, jak se&nbsp;učitel ptá děvčátka: „Pověz mi, co&nbsp;víš o&nbsp;vzniku pádových koncovek.“</span></p>
          <p class="chunk" data-nb-ref-number="5" data-nb-words="29" data-nb-chars="207"><span class="idea" data-nb-ref-number="5" id="idea5" data-nb-words="29" data-nb-chars="207">Žákyně začala nejistě odříkávat: „Pádové koncovky byly původně invokacemi démonů. Každý ze&nbsp;způsobů lidského vztahování ke&nbsp;jsoucnu měl svého ochranného démona. Jméno démona se&nbsp;vyvolávalo vždy za&nbsp;názvem věci.“</span></p>
          <p class="chunk" data-nb-ref-number="6" data-nb-words="17" data-nb-chars="92"><span class="idea" data-nb-ref-number="6" id="idea6" data-nb-words="17" data-nb-chars="92">„Správně. A&nbsp;teď nám pověz, jak došlo k&nbsp;tomu, že&nbsp;se&nbsp;z&nbsp;invokací démonů staly pádové koncovky.“</span></p>
          <p class="chunk" data-nb-ref-number="7" data-nb-words="9" data-nb-chars="62"><span class="idea" data-nb-ref-number="7" id="idea7" data-nb-words="9" data-nb-chars="62">„Po studených schodištích přišly cizí ženy se&nbsp;slepými šakaly…“</span></p>
          <p class="chunk" data-nb-ref-number="8" data-nb-words="15" data-nb-chars="103"><span class="idea" data-nb-ref-number="8" id="idea8" data-nb-words="15" data-nb-chars="103">„Počkej, to&nbsp;sis spletla se&nbsp;vznikem plusquamperfekta,“ zarazil ji&nbsp;učitel. „Nevzpomeneš si, jak to&nbsp;bylo?“</span></p>
          <p class="chunk" data-nb-ref-number="9" data-nb-words="21" data-nb-chars="117"><span class="idea" data-nb-ref-number="9" id="idea9" data-nb-words="21" data-nb-chars="117">Děvčátko mlčelo a&nbsp;nervózně přešlapovalo z&nbsp;nohy na&nbsp;nohu. Učitel se&nbsp;obrátil do&nbsp;třídy. „Ví to&nbsp;někdo jiný? Tak třeba ty.“</span></p>
          <p class="chunk" data-nb-ref-number="10" data-nb-words="54" data-nb-chars="349"><span class="idea" data-nb-ref-number="10" id="idea10" data-nb-words="54" data-nb-chars="349">Ukázal na&nbsp;hlásícího se&nbsp;chlapce v&nbsp;první lavici; ten se&nbsp;zvedl a&nbsp;spustil: „Když se&nbsp;na&nbsp;strništích objevily rezavé křižníky, ztratila jména démonů přízvuk a&nbsp;postupně srostla s&nbsp;podstatnými jmény. Lidé zapomněli na&nbsp;jejich původní význam. Souvislost s&nbsp;určitým typem vztahů, které měl daný démon pod svou patronací, se&nbsp;proměnila v&nbsp;pouhou gramatickou funkci.“</span></p>
          <p class="chunk" data-nb-ref-number="11" data-nb-words="18" data-nb-chars="119"><span class="idea" data-nb-ref-number="11" id="idea11" data-nb-words="18" data-nb-chars="119">„Velmi dobře, můžeš se&nbsp;posadit. Proto říkáme, že&nbsp;gramatika je&nbsp;aplikovaná co?“ Učitel opět pokynul děvčátku na&nbsp;stupínku.</span></p>
          <p class="chunk" data-nb-ref-number="12" data-nb-words="9" data-nb-chars="74"><span class="idea" data-nb-ref-number="12" id="idea12" data-nb-words="9" data-nb-chars="74">„Gramatika je&nbsp;aplikovaná… Říkáme, že&nbsp;gramatika je&nbsp;aplikovaná démonologie.“</span></p>
          <p class="chunk" data-nb-ref-number="13" data-nb-words="15" data-nb-chars="83"><span class="idea" data-nb-ref-number="13" id="idea13" data-nb-words="15" data-nb-chars="83">„Tak vidíš, že&nbsp;to&nbsp;jde. Teď nám pověz, co&nbsp;víme o&nbsp;budoucím vývoji pádových koncovek.“</span></p>
          <p class="chunk" data-nb-ref-number="14" data-nb-words="83" data-nb-chars="532"><span class="idea" data-nb-ref-number="14" id="idea14" data-nb-words="83" data-nb-chars="532">„Pádové koncovky se&nbsp;postupně vymaní ze&nbsp;svého nedůstojného postavení a&nbsp;zazáří ve&nbsp;své dávné slávě. Budou se&nbsp;pozvolna oddělovat od&nbsp;kmenů podstatných jmen a&nbsp;stanou se&nbsp;tím, čím byly na&nbsp;počátku, vyvoláváním démonů. Kmeny podstatných jmen budou ztrácet na&nbsp;významu, budou vyslovovány stále tišeji, až&nbsp;nakonec zaniknou, v&nbsp;jazyce zbudou jen bývalé koncovky, lidé si&nbsp;uvědomí, že&nbsp;vše ostatní je&nbsp;vlastně zbytečné. Do&nbsp;ticha sálů bude zaznívat jen zvuk třepetání záclon v&nbsp;průvanu a&nbsp;strašná jména démonů, která dnes známe jako deklinační koncovky.“</span></p>
          <p class="chunk" data-nb-ref-number="15" data-nb-words="41" data-nb-chars="274"><span class="idea" data-nb-ref-number="15" id="idea15" data-nb-words="41" data-nb-chars="274">Hlas děvčátka postupně nabýval na&nbsp;jistotě, ke&nbsp;konci v&nbsp;něm zněl jakýsi škodolibý tón triumfu. Učitel dívence fascinovaně naslouchal. „Třepetání záclon a&nbsp;prastará jména…,“ řekl rozechvělým hlasem, „ano, to&nbsp;přijde nakonec, ale co&nbsp;bude předtím, vyprávěj o&nbsp;tom, co&nbsp;bude předtím!“</span></p>
          <p class="chunk" data-nb-ref-number="16" data-nb-words="38" data-nb-chars="268"><span class="idea" data-nb-ref-number="16" id="idea16" data-nb-words="38" data-nb-chars="268">„Golfová hřiště nestvůr se&nbsp;rozšíří do&nbsp;našich ložnic, kukuřičným polem povede skleněné potrubí, kterým budou v&nbsp;pravidelných rozestupech utíkat ženy v&nbsp;hedvábném spodním prádle, lesy na&nbsp;temném konci pokojů se&nbsp;stanou neproniknutelnými, v&nbsp;jejich hloubce zazáří bílá lampa.“</span></p>
          <p class="chunk" data-nb-ref-number="17" data-nb-words="91" data-nb-chars="600"><span class="idea" data-nb-ref-number="17" id="idea17" data-nb-words="91" data-nb-chars="600">Učitel seděl se&nbsp;zavřenýma očima, široce roztaženýma rukama svíral hranu stolu. „Ano, ano,“ šeptal jako u&nbsp;vytržení, „konečně budu moci načít své kandované encyklopedie a&nbsp;slovníky, vysát všechnu sladkost jejich stránek, ocucávat je&nbsp;a&nbsp;žvýkat celé dlouhé hodiny ve&nbsp;své lenošce a&nbsp;snít přitom své sny o&nbsp;rozsvícených barevných televizorech, jež pomalu letí nad večerní loukou a&nbsp;na jejichž obrazovkách krásná zvířata trýzní otce rodin, konečně se&nbsp;do&nbsp;mého bytu vrátí těžké dělostřelectvo, v&nbsp;lůně rostlin se&nbsp;zrodí skvělé nové hereze, jejichž pachutě budou připomínat dávné noční boršče v&nbsp;prosklených bufetech.“</span></p>
          <p class="chunk" data-nb-ref-number="18" data-nb-words="70" data-nb-chars="460"><span class="idea" data-nb-ref-number="18" id="idea18" data-nb-words="70" data-nb-chars="460">Děvčátko přistoupilo k&nbsp;učiteli blíž. „Nedělej si&nbsp;iluze,“ řeklo tvrdě. „Dělostřelci se&nbsp;nikdy nevrátí, budou studovat v&nbsp;hnijícím, neuvěřitelném Oxfordu skládek, kandované knihy budou zabaveny a&nbsp;pro slávu lesklých a&nbsp;krutých strojů naházeny s&nbsp;tribuny na&nbsp;ještěry, ti&nbsp;budou v&nbsp;té době ještě poslušně pochodovat ve&nbsp;čtyřstupech, ale zakrátko poté se&nbsp;spiknou s&nbsp;námi, malými děvčátky, a&nbsp;vysloví nahlas, co&nbsp;se&nbsp;po&nbsp;staletí tutlalo, totiž že&nbsp;psi nemají objektivní existenci.“</span></p>
          <p class="chunk" data-nb-ref-number="19" data-nb-words="85" data-nb-chars="548"><span class="idea" data-nb-ref-number="19" id="idea19" data-nb-words="85" data-nb-chars="548">„Ne, to&nbsp;není možné,“ zachroptěl učitel, hleděl před sebe strnulým pohledem. „To přece není možné, celá léta jsem se&nbsp;pokoušel převést svůj psací stroj z&nbsp;plynného skupenství do&nbsp;kapalného, očistil jsem geometrii od&nbsp;polárních zvířat, zavedl jsem krutý polyteismus do&nbsp;městské hromadné dopravy, třebaže ředitel dopravního podniku pro to&nbsp;zpočátku neměl pochopení a&nbsp;snažil se&nbsp;přede mnou uletět, honili jsme se&nbsp;mávajíce rukama jako velké vážky nad hladinami nočních jezer, odkud se&nbsp;slabě ozýval zpěv undin&nbsp;– chceš tvrdit, že&nbsp;to&nbsp;všechno bylo úplně zbytečné?“</span></p>
          <p class="chunk" data-nb-ref-number="20" data-nb-words="202" data-nb-chars="1230"><span class="idea" data-nb-ref-number="20" id="idea20" data-nb-words="202" data-nb-chars="1230">Děvčátko se&nbsp;drze zasmálo. „Samozřejmě, že&nbsp;to&nbsp;bylo zbytečné, hlupáku,“ řeklo opovržlivě. „Očistil jsi geometrii od&nbsp;polárních zvířat… Zapomněl jsi, že&nbsp;první Eukleidův axiom říká, že&nbsp;v&nbsp;geometrickém prostoru vždycky zbudou jeden dva tučňáci? Copak jsi mi&nbsp;tuto větu ve&nbsp;svém automobilu z&nbsp;ledu sám nevytetoval na&nbsp;stehno? Vykládal jsi mi&nbsp;přitom přece, že&nbsp;to&nbsp;byla právě tahle zásada, co&nbsp;způsobilo, že&nbsp;se&nbsp;od&nbsp;Descarta v&nbsp;Amsterdamu náhle oddělily obě jeho ruce a&nbsp;začaly proti němu útočit, vrhaly se&nbsp;na&nbsp;něj jako pominuté, pronásledovaly jej podél grachtů a&nbsp;chtěly jej shodit do&nbsp;vody, nakonec před nimi musel uprchnout ke&nbsp;královně Kristině, ale ani na&nbsp;jejím dvoře, jak přiznává v&nbsp;dopise Arnauldovi, jej ruce nenechaly na&nbsp;pokoji. Kdybys raději místo všech těch nesmyslů, které jsi provozoval, ztlumil svou záři večer na&nbsp;sedačkové lanovce nad Špindlerovým Mlýnem, kdyby ses staral o&nbsp;to, aby ve&nbsp;městě bylo dost fungujících teologických automatů, kdybys dbal na&nbsp;to, aby závory za&nbsp;sklem tvé knihovny byly vždy spuštěné… Nám dětem se&nbsp;také nelíbí, že&nbsp;jsi k&nbsp;nám chodil večer domů a&nbsp;bil jsi naše rodiče nefritovými sochami, zprotivil ses nám, když jsme tě&nbsp;přistihli, jak na&nbsp;toaletě vymačkáváš pomeranče na&nbsp;kalkulačku. Nemáme tě&nbsp;rády a&nbsp;jsi nám k&nbsp;smíchu.“</span></p>
          <p class="chunk" data-nb-ref-number="21" data-nb-words="46" data-nb-chars="278"><span class="idea" data-nb-ref-number="21" id="idea21" data-nb-words="46" data-nb-chars="278">Učitel mlčel, seděl za&nbsp;katedrou s&nbsp;hlavou v&nbsp;dlaních. Ozval se&nbsp;dětský smích, třída se&nbsp;smála svému učiteli krutým a&nbsp;nenávistným smíchem, který pořád nekončil, stále se&nbsp;obnovoval v&nbsp;nových a&nbsp;nových výbuších. Zavřel jsem dveře, vrátil se&nbsp;do&nbsp;vedlejšího vagonu a&nbsp;vystoupil jsem z&nbsp;vlaku.</span></p>
          <p class="chunk" data-nb-ref-number="22" data-nb-words="288" data-nb-chars="1758"><span class="idea" data-nb-ref-number="22" id="idea22" data-nb-words="288" data-nb-chars="1758">Šel jsem po&nbsp;úzkém zasněženém pruhu mezi poslední kolejí a&nbsp;zarostlou strání, větve keřů se&nbsp;mi&nbsp;nepříjemně otíraly o&nbsp;obličej. Ve&nbsp;svahu jsem uviděl mezi křovím těžké pancéřové dveře připomínající vchod k&nbsp;podzemnímu krytu. S&nbsp;námahou jsem dveře otevřel. Začínala za&nbsp;nimi klenutá chodba obložená špinavými dlaždičkami a&nbsp;osvětlená žárovkami, které se&nbsp;v&nbsp;průvanu kývaly u&nbsp;stropu. Hned u&nbsp;dveří bylo o&nbsp;zeď opřené rezavé jízdní kolo. Podél jedné strany chodby se&nbsp;táhly nějaké kabely a&nbsp;roury s&nbsp;kohouty, z&nbsp;jejichž závitů trčela koudel, na&nbsp;druhé straně visely v&nbsp;pravidelných vzdálenostech obrazy. Byly to&nbsp;desítky olejomaleb, všechny měly stejné rozměry a&nbsp;zdálo se&nbsp;také, že&nbsp;na&nbsp;všech je&nbsp;namalováno totéž. Každý z&nbsp;obrazů zachycoval stejný pohled na&nbsp;interiér vily u&nbsp;moře: byla to&nbsp;táž místnost, jakou jsem viděl na&nbsp;obraze v&nbsp;bytě ve&nbsp;zdymadle; na&nbsp;těchto obrazech však nebyl ani mladý muž, ani obří mravenec. Všiml jsem si, že&nbsp;uprostřed spodní části rámu všech obrazů je&nbsp;přišroubovaný měděný plíšek; na&nbsp;prvním obraze byla do&nbsp;plíšku vyražená jednička a&nbsp;na každém dalším bylo vždy číslo o&nbsp;jednu vyšší. Udiveně jsem procházel galerií stejných obrazů. Když jsem si&nbsp;však obrazy prohlédl podrobněji, objevil jsem detaily, kterými se&nbsp;navzájem lišily: měnily se&nbsp;záhyby záclon, tvary vln a&nbsp;postoje lidí na&nbsp;pláži. Pak jsem si&nbsp;všiml, že&nbsp;na&nbsp;každém obraze je&nbsp;vteřinová ručička budíku, který stál na&nbsp;stole, o&nbsp;jednu šedesátinu kruhu dál než na&nbsp;obraze předchozím. Pochopil jsem, že&nbsp;celá galerie je&nbsp;jakýmsi filmem, který ve&nbsp;vteřinových intervalech znázorňuje dění v&nbsp;místnosti, dění, jež dosud spočívalo pouze ve&nbsp;vlnění záclon a&nbsp;v&nbsp;monotónní cestě ručičky po&nbsp;ciferníku. Vrátil jsem se&nbsp;ke&nbsp;vchodu: na&nbsp;prvním obraze ukazoval budík přesně dvanáct hodin. Sedl jsem si&nbsp;na&nbsp;kolo a&nbsp;rozjel jsem se&nbsp;podél obrazů.</span></p>
          <p class="chunk" data-nb-ref-number="23" data-nb-words="443" data-nb-chars="2646"><span class="idea" data-nb-ref-number="23" id="idea23" data-nb-words="443" data-nb-chars="2646">Jel jsem už&nbsp;asi dva kilometry kroutící se&nbsp;chodbou, a&nbsp;na obrazech se&nbsp;pořád měnily jen tvary vln a&nbsp;záclon. Teprve na&nbsp;obraze s&nbsp;číslem 1032 (na budíku bylo něco po&nbsp;čtvrt na&nbsp;jednu) se&nbsp;ve&nbsp;dveřích objevila hlava mravence se&nbsp;strašnými kusadly. Když mravenec uviděl, že&nbsp;v&nbsp;místnosti nikdo není, přeběhl pokoj a&nbsp;ukryl se&nbsp;za&nbsp;závěsem u&nbsp;okraje okna: obrazy 1034 až&nbsp;1039 ukazovaly jednotlivé fáze tohoto pohybu. Když jsem okolo obrazů projížděl na&nbsp;kole, splývaly skutečně v&nbsp;jakýsi trhavý film, který se&nbsp;odehrával uvnitř rámů. Pak se&nbsp;zase asi jeden kilometr na&nbsp;obrazech skoro nic neměnilo, až&nbsp;na&nbsp;obraze s&nbsp;číslem 1471 vešel mladý muž v&nbsp;bílých šatech; na&nbsp;dalších obrazech zběžně prohlédl korespondenci, pak se&nbsp;začetl do&nbsp;Homéra, podtrhl větu, kterou si&nbsp;v&nbsp;duchu říkal uštvaný Odysseus, když jej na&nbsp;břehu ostrova Fajáků probudily hlasy Nausikay a&nbsp;jejích družek, a&nbsp;začal psát na&nbsp;okraj knihy svůj podivný komentář. Tichounce se&nbsp;k&nbsp;němu připlížil mravenec a&nbsp;na obraze číslo 2054 se&nbsp;mu&nbsp;zezadu zahryzl do&nbsp;zátylku, na&nbsp;dalších obrazech jej strhl s&nbsp;židle a&nbsp;odvlekl ke&nbsp;zdi. Obraz s&nbsp;číslem 2092 chyběl: byl to&nbsp;obraz, který visel ve&nbsp;zdymadlovém domě. Muž se&nbsp;už&nbsp;přestal hýbat, a&nbsp;kusadla mravence se&nbsp;stále nerozevírala, sevřená křečí jakési temné nenávisti. Na&nbsp;obraze 2173 se&nbsp;na&nbsp;terasu snesl bílý anděl. Skočil do&nbsp;místnosti; okamžitě se&nbsp;na&nbsp;sebe s&nbsp;mravencem vrhli, zuřivě se&nbsp;spolu rvali na&nbsp;podlaze. Ve&nbsp;vlnách temně modrého moře se&nbsp;mezitím stále koupali bezstarostní opálení lidé. Mravenec anděla zle pokousal, z&nbsp;jeho ran tekla zlatá krev a&nbsp;třpytila se&nbsp;ve&nbsp;slunečním světle. Nakonec však anděl přitlačil mravence k&nbsp;zemi, posadil se&nbsp;na&nbsp;něj obkročmo a&nbsp;rdousil jej tak dlouho, dokud jeho velká černá tykadla sebou na&nbsp;obraze s&nbsp;číslem 2895 nepřestala cukat. Budík ukazoval za&nbsp;dvanáct minut jednu. Anděl vstal, začal vytahovat zásuvky a&nbsp;horečnatě v&nbsp;nich prohledával papíry, pak vytřepával jednu po&nbsp;druhé knihy z&nbsp;knihovničky; konečně z&nbsp;bílé brožurky, na&nbsp;jejíž obálce bylo napsáno Hegel et&nbsp;la&nbsp;pensée moderne, séminaire sur Hegel dirigé par Jean Hyppolite au&nbsp;Collège de&nbsp;France (1967–1968), vypadlo na&nbsp;podlahu to, co&nbsp;zřejmě hledal: kupodivu to&nbsp;byla fotografie, která zachycovala mne a&nbsp;Alweyru, jak sedíme za&nbsp;velkým oknem v&nbsp;temné vinárně U&nbsp;hada. Anděl fotografii pečlivě roztrhal na&nbsp;malé kousky, vznesl se&nbsp;s&nbsp;terasy nad moře, rozhodil útržky fotografie do&nbsp;vln a&nbsp;vzdaloval se&nbsp;k&nbsp;obzoru. Na&nbsp;posledním obraze, který měl číslo 3600, už&nbsp;se&nbsp;anděl změnil ve&nbsp;světlou skvrnu nad azurovou hladinou moře. Byla jedna hodina odpoledne, na&nbsp;břehu zátoky lidé vystavovali svá těla paprskům žhavého slunce. Za&nbsp;tímto obrazem chodba končila zavřenými dveřmi. Seskočil jsem s&nbsp;kola, opřel jsem je&nbsp;o&nbsp;zeď a&nbsp;stiskl kliku.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>