<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="21 Skalní chrám">
    <meta name="apple-mobile-web-app-capable" content="yes">
    <title>21 Skalní chrám</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_024.html">
    <link rel="next" href="./druhe_mesto_026.html">
    <meta name="nb-order" content="21">
    <link rel="self" href="druhe_mesto_025.html">
    <meta name="nb-identifier" content="ajvaz-druhe-mesto-863443e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1876" data-nb-chars="11430">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="15"><span class="idea" data-nb-ref-number="1" id="idea1" data-nb-words="3" data-nb-chars="15">21 Skalní chrám</span></h1>
        <section>
          <p class="chunk" data-nb-ref-number="2" data-nb-words="120" data-nb-chars="723"><span class="idea" data-nb-ref-number="2" id="idea2" data-nb-words="120" data-nb-chars="723">Po&nbsp;úzkém pruhu písku jsem pokračoval v&nbsp;cestě, po&nbsp;levé straně na&nbsp;černé hladině zářily rudé odlesky požáru, z&nbsp;pravé strany se&nbsp;o&nbsp;mne otírala hustá a&nbsp;omamně vonící džungle. Náhle nad houštím vyvstala skalní stěna. Ležela na&nbsp;ní&nbsp;narudlá záře plamenů z&nbsp;druhého břehu řeky, uviděl jsem, že&nbsp;do&nbsp;skály je&nbsp;vytesaná gigantická Dargúzova tvář: vypadala tak, jak jsem ji&nbsp;viděl na&nbsp;nuselských schodech, strhaná a&nbsp;pohublá, s&nbsp;šílenýma očima. Kamenná tvář byla rozrytá vodou stékající po&nbsp;skále, prohlubně úst a&nbsp;očí byly zarostlé mechem. Nízko nad písečným břehem se&nbsp;ve&nbsp;skále rozvírala puklina, vedly k&nbsp;ní rozpadlé kamenné schůdky, po&nbsp;jejich straně stálo křivé zábradlí z&nbsp;kovových tyčí. Vystoupil jsem po&nbsp;schodech a&nbsp;vešel jsem do&nbsp;vnitřku skály.</span></p>
          <p class="chunk" data-nb-ref-number="3" data-nb-words="121" data-nb-chars="802"><span class="idea" data-nb-ref-number="3" id="idea3" data-nb-words="121" data-nb-chars="802">Octl jsem se&nbsp;v&nbsp;rozlehlé jeskyni, na&nbsp;jejích stěnách svítily louče a&nbsp;osvětlovaly zašlé fresky zobrazující boje jakýchsi kovových bytostí v&nbsp;nočním parku, za&nbsp;jehož tmavými stromy prosvítala světla tramvaje; strop jeskyně se&nbsp;ztrácel ve&nbsp;tmě. Ve&nbsp;výklenku stál oltář vyrobený z&nbsp;úzké plechové skříňky, jaké se&nbsp;používají v&nbsp;šatnách továren, uvnitř skříňky visely na&nbsp;ramínkách jakési posvátné předměty. Před skříňkou-oltářem seděl na&nbsp;zemi se&nbsp;zkříženýma nohama starý vyzáblý muž v&nbsp;jednoduchém obleku, nedbale sešitém z&nbsp;listů knih, a&nbsp;mumlal si&nbsp;nějaké modlitby nebo zaříkání. Nechtěl jsem ho&nbsp;v&nbsp;posvátných úkonech rušit, a&nbsp;tak jsem rozpačitě čekal, až&nbsp;skončí své rozmluvy s&nbsp;božstvy. Když stařec domumlal, obrátil ke&nbsp;mně vrásčitou asketickou tvář: „Přicházíš si&nbsp;pro kouzelný amulet, nebo potřebuješ vyložit budoucnost?“</span></p>
          <p class="chunk" data-nb-ref-number="4" data-nb-words="137" data-nb-chars="825"><span class="idea" data-nb-ref-number="4" id="idea4" data-nb-words="137" data-nb-chars="825">Vysvětlil jsem mu, že&nbsp;přicházím z&nbsp;města, které leží na&nbsp;druhé straně džungle, a&nbsp;že jsem zabloudil. „Byl jsem ve&nbsp;vašem městě jednou v&nbsp;mládí,“ řekl strážce skalního chrámu. „Je to&nbsp;už&nbsp;dávno. Co&nbsp;tě&nbsp;ale přimělo, aby ses vydal na&nbsp;tak nebezpečnou cestu? Nevypadáš jako ti, kteří pronikají do&nbsp;nitra džungle, aby tu&nbsp;hledali perly rostoucí mezi stránkami knih nebo aby lovili vzácné huňaté krokodýly, jejichž kožešiny se&nbsp;vyvažují zlatem&nbsp;– všichni sní o&nbsp;tom, že&nbsp;v&nbsp;džungli najdou pohádkové poklady, a&nbsp;nakonec zešílí, když se&nbsp;na&nbsp;ně&nbsp;přilepí divocí pralesní andělé, když chodí neustále za&nbsp;nimi a&nbsp;bez přestání monotónním hlasem recitují obscénní snové eposy, anebo je&nbsp;přemůže bující vegetace, knihy, na&nbsp;kterých uléhají, jim přirostou k&nbsp;tělu, vazby srostou s&nbsp;jejich kůží a&nbsp;stránkami, kterými se&nbsp;ježí celé jejich tělo, bez ustání listuje vítr.“</span></p>
          <p class="chunk" data-nb-ref-number="5" data-nb-words="80" data-nb-chars="459"><span class="idea" data-nb-ref-number="5" id="idea5" data-nb-words="80" data-nb-chars="459">Připadalo mi, že&nbsp;mohu asketovi důvěřovat, a&nbsp;tak jsem mu&nbsp;vyprávěl historii o&nbsp;tajemné knize nalezené na&nbsp;polici v&nbsp;antikvariátě a&nbsp;o&nbsp;hledání druhého města. Pozorně mi&nbsp;naslouchal; když jsem domluvil, pokynul mi&nbsp;prstem, abych šel k&nbsp;němu blíž, kývl na&nbsp;mne, abych se&nbsp;k&nbsp;němu sklonil, položil mi&nbsp;kostnatou ruku na&nbsp;rameno a&nbsp;přitáhl si&nbsp;mě&nbsp;ještě níž, zašeptal mi&nbsp;do&nbsp;ucha: „Tvá cesta byla zbytečná, vystavoval ses nebezpečí pro nic. Něco ti&nbsp;povím… Ale ne&nbsp;tady, půjdeme ven.“</span></p>
          <p class="chunk" data-nb-ref-number="6" data-nb-words="69" data-nb-chars="391"><span class="idea" data-nb-ref-number="6" id="idea6" data-nb-words="69" data-nb-chars="391">V&nbsp;jeho šepotu jsem slyšel neklid. Čích uší se&nbsp;bál v&nbsp;jeskyni uprostřed džungle? Myslel si, že&nbsp;jej u&nbsp;plechového oltáře může slyšet božstvo, anebo bylo ve&nbsp;skalní stěně zabudované odposlouchávací zařízení? Vzal mě&nbsp;za&nbsp;ruku a&nbsp;vyvedl mě&nbsp;z&nbsp;jeskyně. Posadili jsme se&nbsp;na&nbsp;písečný břeh, zády jsme se&nbsp;opřeli o&nbsp;skalní stěnu. Před námi zářil rudý pruh ohně na&nbsp;protějším břehu a&nbsp;jeho odraz na&nbsp;temné hladině.</span></p>
          <p class="chunk" data-nb-ref-number="7" data-nb-words="45" data-nb-chars="273"><span class="idea" data-nb-ref-number="7" id="idea7" data-nb-words="45" data-nb-chars="273">„Chceš poznat město, které hraničí s&nbsp;tvým městem, chceš proniknout do&nbsp;jeho středu, domníváš se, že&nbsp;je&nbsp;také skrytým středem tvého města, a&nbsp;že tedy porozumění zákonům druhého města by&nbsp;mohlo znamenat obnovu řádu, který se&nbsp;pro tebe zbortil… To, co&nbsp;hledáš, nemůžeš nikdy najít.“</span></p>
          <p class="chunk" data-nb-ref-number="8" data-nb-words="33" data-nb-chars="197"><span class="idea" data-nb-ref-number="8" id="idea8" data-nb-words="33" data-nb-chars="197">Strážce chrámu teď mluvil hlasitěji a&nbsp;jeho hlas byl klidnější než uvnitř v&nbsp;jeskyni. „Jdu tedy nesprávným směrem?“ zeptal jsem se. „Je tak těžké vyznat se&nbsp;v&nbsp;téhle džungli. Cítím se&nbsp;strašně unavený.“</span></p>
          <p class="chunk" data-nb-ref-number="9" data-nb-words="105" data-nb-chars="630"><span class="idea" data-nb-ref-number="9" id="idea9" data-nb-words="105" data-nb-chars="630">„Ne, džungle opravdu patří do&nbsp;katastru města, které hledáš. Kdybys pokračoval v&nbsp;cestě, uviděl bys za&nbsp;nějaký čas nad vrcholky stromů zlaté špice věží královského paláce. Ale i&nbsp;druhé město má&nbsp;své okraje, kde přechází do&nbsp;jiného prostoru. Možná, že&nbsp;se&nbsp;dostaneš do&nbsp;paláce na&nbsp;hlavním náměstí a&nbsp;budeš procházet jeho chodbami, možná, že&nbsp;budeš v&nbsp;královské knihovně držet v&nbsp;ruce Knihu zákonů, k&nbsp;ničemu ti&nbsp;to&nbsp;ale nebude, nenajdeš tu&nbsp;žádný počátek, zákony jsou opsané od&nbsp;sousedů, kteří je&nbsp;zase opsali od&nbsp;svých sousedů… Tiše, neslyšel jsi nějaké bublání v&nbsp;rákosí?“ V&nbsp;jeho hlase se&nbsp;najednou objevil stejný neklid jako předtím ve&nbsp;skalním chrámu.</span></p>
          <p class="chunk" data-nb-ref-number="10" data-nb-words="47" data-nb-chars="272"><span class="idea" data-nb-ref-number="10" id="idea10" data-nb-words="47" data-nb-chars="272">„To byla jen nějaká ryba. Myslím, že&nbsp;jsem se&nbsp;už&nbsp;s&nbsp;tímto učením setkal. Slyšel jsem báseň, jejíž autor tvrdil, že&nbsp;tajný střed, který hledáme, je&nbsp;ve&nbsp;skutečnosti okrajem jiného středu, který je&nbsp;opět okrajem; poslední střed je&nbsp;prý tak vzdálený, že&nbsp;nemáme naději k&nbsp;němu dojít.“</span></p>
          <p class="chunk" data-nb-ref-number="11" data-nb-words="9" data-nb-chars="60"><span class="idea" data-nb-ref-number="11" id="idea11" data-nb-words="9" data-nb-chars="60">„Kdo ti&nbsp;takové věci vykládal?“ zeptal se&nbsp;eremita překvapeně.</span></p>
          <p class="chunk" data-nb-ref-number="12" data-nb-words="14" data-nb-chars="80"><span class="idea" data-nb-ref-number="12" id="idea12" data-nb-words="14" data-nb-chars="80">„Felix, recitační pták, mi&nbsp;to&nbsp;přednášel za&nbsp;mrazivé noci a&nbsp;padal přitom s&nbsp;římsy.“</span></p>
          <p class="chunk" data-nb-ref-number="13" data-nb-words="195" data-nb-chars="1228"><span class="idea" data-nb-ref-number="13" id="idea13" data-nb-words="195" data-nb-chars="1228">„Ach, Felix. Felix toho napovídá. Ne, to, o&nbsp;čem mluvil recitační pták, je&nbsp;ve&nbsp;skutečnosti úplně jiné učení. Nejde vůbec o&nbsp;to, že&nbsp;střed je&nbsp;vzdálený a&nbsp;složitě zprostředkovaný, že&nbsp;původní zákon je&nbsp;nenapravitelně znetvořený nesčetnými překlady překladů jako slovo měnící se&nbsp;při hře na&nbsp;tichou poštu, nejde o&nbsp;to, že&nbsp;tvář boha je&nbsp;ukrytá za&nbsp;tisíci maskami. Podivné tajemství spočívá v&nbsp;tom, že&nbsp;žádný poslední střed neexistuje, za&nbsp;maskami se&nbsp;neskrývá žádná tvář, není žádné první slovo v&nbsp;tiché poště, není žádný originál překladu. Je&nbsp;jen neustále se&nbsp;otáčející šňůra proměn rodících další proměny. Není žádné město autochthonů, je&nbsp;nekonečný řetěz měst, kruh bez počátku a&nbsp;konce, kterým se&nbsp;lhostejně přelévá měnící se&nbsp;vlna zákonů. Je&nbsp;město-džungle a&nbsp;město, kde lidé obývají pilíře vysokých viaduktů křižujících se&nbsp;v&nbsp;nesčetných nadjezdech a&nbsp;podjezdech, město z&nbsp;pouhých zvuků, město v&nbsp;bažině, město hladkých bílých koulí pomalu se&nbsp;kutálejících na&nbsp;betonu, město skládající se&nbsp;z&nbsp;bytů, které jsou roztroušené po&nbsp;několika světadílech, město, kde z&nbsp;tmavých mraků neustále padají sochy a&nbsp;tříští se&nbsp;o&nbsp;dlažbu, město, kde dráha měsíce vede vnitřkem bytů. Všechna města jsou si&nbsp;navzájem středem a&nbsp;okrajem, počátkem a&nbsp;koncem, mateřským městem a&nbsp;kolonií.“</span></p>
          <p class="chunk" data-nb-ref-number="14" data-nb-words="17" data-nb-chars="108"><span class="idea" data-nb-ref-number="14" id="idea14" data-nb-words="17" data-nb-chars="108">„To je&nbsp;zvláštní učení,“ řekl jsem. „Nemohu se&nbsp;rozhodnout, jestli vede k&nbsp;zoufalství nebo k&nbsp;podivnému štěstí.“</span></p>
          <p class="chunk" data-nb-ref-number="15" data-nb-words="90" data-nb-chars="597"><span class="idea" data-nb-ref-number="15" id="idea15" data-nb-words="90" data-nb-chars="597">„Štěstí a&nbsp;zoufalství jsou slova, jež mají smysl ve&nbsp;světě, který má&nbsp;počátek a&nbsp;pokračování, střed a&nbsp;okraj. Jestli se&nbsp;necháš unášet valící se&nbsp;vlnou, zapomeneš, co&nbsp;znamenají, nebudeš umět říci, jestli všechno ztratilo jakýkoliv smysl nebo jestli je&nbsp;vše naplněné smyslem až&nbsp;do&nbsp;posledního atomu. Otevře se&nbsp;před tebou Labyrinthos zborceného času, na&nbsp;jeho chodbách budou u&nbsp;cihlových zdí v&nbsp;pravidelných rozestupech zářit do&nbsp;tmy hrací automaty s&nbsp;elektronickými hrami o&nbsp;pronásledování pronásledovatelů, nebudeš vědět, jestli jsi zešílel nebo jestli jsi pochopil tajemství kosmu, které ti&nbsp;celý život unikalo.“</span></p>
          <p class="chunk" data-nb-ref-number="16" data-nb-words="169" data-nb-chars="1045"><span class="idea" data-nb-ref-number="16" id="idea16" data-nb-words="169" data-nb-chars="1045">Na&nbsp;protějším břehu tiše a&nbsp;podivně pomalu padal vysoký hořící kmen, zafoukal teplý vítr, na&nbsp;černé hladině se&nbsp;zachvěly a&nbsp;roztřepily skvrny rudého světla. Strážce chrámu se&nbsp;díval na&nbsp;hru světel na&nbsp;hladině, říkal unaveným hlasem: „Nikam nechoď, každá krajina je&nbsp;počátkem i&nbsp;koncem, každé město je&nbsp;stejnou měrou fantasmagorií šíleného snu i&nbsp;nudnou skutečností. Město, ve&nbsp;kterém žiješ, není o&nbsp;nic méně snem a&nbsp;halucinací než město mramorových tygrů na&nbsp;malachitové pláni, na&nbsp;jejichž bocích svítí jako drahokamy kapky rosy, když na&nbsp;horizontu vychází rudé slunce. Vrať se&nbsp;do&nbsp;svého snu, obětuj bohům ze&nbsp;svého snu, používej snové stroje rotující a&nbsp;kmitající v&nbsp;bizarním snu techniky, v&nbsp;omamném a&nbsp;neuvěřitelném baletu. Také já&nbsp;jsem knězem v&nbsp;Dargúzově svatyni; kdybych žil v&nbsp;zemi za&nbsp;vysokou zdí z&nbsp;ocelových plátů, kde je&nbsp;nejvyšším bohem geometrický útvar, krásný polygon s&nbsp;mnoha osami symetrie, uctíval bych toto božstvo a&nbsp;ryl bych jeho podobu do&nbsp;křišťálu. Vrať se&nbsp;domů. Anebo se&nbsp;nevracej, procházej z&nbsp;města do&nbsp;města, projdi řetězcem měst. Oboje vyjde nastejno…“</span></p>
          <p class="chunk" data-nb-ref-number="17" data-nb-words="144" data-nb-chars="858"><span class="idea" data-nb-ref-number="17" id="idea17" data-nb-words="144" data-nb-chars="858">Teď jsem i&nbsp;já zaslechl bublání v&nbsp;rákosí u&nbsp;břehu. Nad hladinu se&nbsp;vynořil úzký kovový hrot, zakýval se&nbsp;a&nbsp;zase zmizel, pak se&nbsp;objevila hlava sevřená tmavou gumovou kuklou, obličej zakrývaly potápěčské brýle a&nbsp;rozdvojující se&nbsp;hadice, která vycházela z&nbsp;úst. Z&nbsp;vody vystoupila postava v&nbsp;černé kombinéze, s&nbsp;kyslíkovou bombou na&nbsp;zádech a&nbsp;s&nbsp;dlouhým úzkým mečem v&nbsp;ruce. Na&nbsp;jeho čepeli se&nbsp;blyštěla záře požáru. Pod přiléhavým gumovým oblekem se&nbsp;rýsovaly tvary ženského těla. Potápěčka si&nbsp;sundala brýle a&nbsp;vyndala hadici z&nbsp;úst, strhla si&nbsp;z&nbsp;hlavy kuklu a&nbsp;rozhodila černé vlasy: byla to&nbsp;zase Alweyra, stála tu&nbsp;s&nbsp;tváří zkřivenou vztekem a&nbsp;záští, za&nbsp;temnou postavou zářila hořící džungle a&nbsp;rozsvěcela okolo vlnících se&nbsp;vlasů rudou auru. S&nbsp;gumovými ploutvemi na&nbsp;nohou udělala dva rychlé kroky, přiložila strážci chrámu meč na&nbsp;hrdlo a&nbsp;přitiskla mu&nbsp;ostrým hrotem hlavu ke&nbsp;skále.</span></p>
          <p class="chunk" data-nb-ref-number="18" data-nb-words="106" data-nb-chars="676"><span class="idea" data-nb-ref-number="18" id="idea18" data-nb-words="106" data-nb-chars="676">„Konečně jsme tě&nbsp;přistihli,“ zasyčela na&nbsp;něj. „Mám natočené na&nbsp;magnetofonu tvé blasfémie, tvá strašná rouhání proti Dargúzovi. Už&nbsp;dlouho tě&nbsp;podezíráme, že&nbsp;jsi stoupencem sekty tisíce měst, ale nikdy jsme tě&nbsp;nemohli usvědčit, byl jsi lstivý a&nbsp;kluzký jako had. Byla to&nbsp;naše vina, že&nbsp;se&nbsp;opět rozšířil váš jed. Naše pozornost za&nbsp;poslední staletí ochabla; domnívali jsme se, že&nbsp;poté, co&nbsp;byl před tisíci lety váš hnusný prorok provrtán zlatým šroubem, vaše zvrhlé učení zaniklo… Teprve nedávno jsme si&nbsp;všimli náznaků, že&nbsp;přišlápnutý had opět zvedá hlavu, nacházeli jsme na&nbsp;dvorcích domů stopy po&nbsp;vašich odporných orgiích, ohořelé zbytky šicích strojů pomazané rybízovou marmeládou…“</span></p>
          <p class="chunk" data-nb-ref-number="19" data-nb-words="151" data-nb-chars="831"><span class="idea" data-nb-ref-number="19" id="idea19" data-nb-words="151" data-nb-chars="831">Sklonila meč, zaklapla kolem zápěstí strážce chrámu lesklá želízka, jejich druhý kruh připevnila ke&nbsp;kovové tyči zábradlí. Pak se&nbsp;obrátila ke&nbsp;mně: „A&nbsp;ty, ty&nbsp;jsi už&nbsp;slyšel příliš mnoho, než aby ses mohl jen tak vrátit do&nbsp;toho svého města.“ Vysoko vztyčila rudě zářící meč; dal jsem se&nbsp;na&nbsp;útěk, běžel jsem po&nbsp;úzkém břehu, a&nbsp;když skalní stěna ustoupila, vrhl jsem se&nbsp;do&nbsp;houští džungle, prodíral jsem se&nbsp;jím ve&nbsp;tmě a&nbsp;stále jsem za&nbsp;sebou slyšel, jak si&nbsp;Alweyra klestí cestu tím, že&nbsp;zuřivě seká mečem do&nbsp;větví a&nbsp;lián. Když už&nbsp;jsem cítil hrot jejího meče na&nbsp;zádech, postavila se&nbsp;mi&nbsp;do&nbsp;cesty kamenná zeď; zahnul jsem a&nbsp;prolézal jsem křovím podél zdi, po&nbsp;několika metrech jsem nahmatal malá dvířka: zmáčkl jsem rezavou kliku, proběhl jsem na&nbsp;druhou stranu a&nbsp;zabouchl za&nbsp;sebou ve&nbsp;chvíli, kdy už&nbsp;se&nbsp;hbitý hrot meče tlačil za&nbsp;mnou ven ze&nbsp;dveří.</span></p>
          <p class="chunk" data-nb-ref-number="20" data-nb-words="52" data-nb-chars="315"><span class="idea" data-nb-ref-number="20" id="idea20" data-nb-words="52" data-nb-chars="315">Octl jsem se&nbsp;v&nbsp;osvětlené místnosti bez oken. Naproti mně seděla na&nbsp;židli šedovlasá paní v&nbsp;bílém silonovém plášti a&nbsp;četla Vlastu, na&nbsp;stolku před ní&nbsp;ležely pečlivě srovnané svitky toaletního papíru. Byl jsem na&nbsp;záchodcích v&nbsp;suterénu kavárny Slavie. Dal jsem paní na&nbsp;talířek korunu a&nbsp;vystoupil jsem po&nbsp;schodech nahoru.</span></p>
          <p class="chunk" data-nb-ref-number="21" data-nb-words="169" data-nb-chars="1045"><span class="idea" data-nb-ref-number="21" id="idea21" data-nb-words="169" data-nb-chars="1045">Za&nbsp;velkými okny byla tma; kavárna byla plná lidí, nad mramorovými stolky svítily lustry a&nbsp;jejich matoucí odrazy ve&nbsp;sklech oken a&nbsp;zrcadel. Spěchal jsem k&nbsp;východu, ale pak mi&nbsp;připadlo hloupé prchat před Alweyrou na&nbsp;této straně hranice, ve&nbsp;světě, kde pravděpodobně neměla žádnou moc. Kromě toho jsem byl vyčerpaný blouděním v&nbsp;džungli a&nbsp;měl jsem chuť něčeho se&nbsp;napít. Sedl jsem si&nbsp;k&nbsp;prázdnému stolku vedle klavíru a&nbsp;objednal si&nbsp;u&nbsp;servírky koňak. Díval jsem se&nbsp;ke&nbsp;schodišti, které vystupovalo od&nbsp;záchodků, čekal jsem, jestli uslyším pleskání gumových ploutví na&nbsp;stupních schodů, byl jsem zvědavý, jestli se&nbsp;Alweyra vynoří v&nbsp;černém potápěčském obleku v&nbsp;zářící kavárně a&nbsp;rozmáchne se&nbsp;štíhlým mečem, jehož obrazy se&nbsp;zablesknou v&nbsp;chladných hlubinách zrcadel. Ale na&nbsp;schodech se&nbsp;nikdo neobjevoval, Alweyra respektovala hranici mezi dvěma městy; měla dobré vychování a&nbsp;věděla, že&nbsp;zápasy, které se&nbsp;zrodily v&nbsp;nitru džungle, není slušné přenášet do&nbsp;kaváren, i&nbsp;když tyto místnosti dělila od&nbsp;temného pralesa a&nbsp;jeho zvířat jen tenká zeď, jen dvířka vedle toalet.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>