<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1 Kniha ve fialové vazbě">
    <meta name="apple-mobile-web-app-capable" content="yes">
    <title>1 Kniha ve fialové vazbě</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./promo.html">
    <link rel="next" href="./druhe_mesto_006.html">
    <meta name="nb-order" content="1">
    <link rel="self" href="druhe_mesto_005.html">
    <meta name="nb-identifier" content="ajvaz-druhe-mesto-f593132">
    <meta name="nb-role" content="chapter">
  </head>
  <body data-nb-words="1160" data-nb-chars="7259" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="24"><span class="idea" data-nb-ref-number="1" id="idea1" data-nb-words="5" data-nb-chars="24">1 Kniha ve fialové vazbě</span></h1>
        <p class="chunk" data-nb-ref-number="2" data-nb-words="116" data-nb-chars="677"><span class="idea" data-nb-ref-number="2" id="idea2" data-nb-words="116" data-nb-chars="677">V&nbsp;antikvariátu v&nbsp;Karlově ulici jsem procházel podél řad knižních hřbetů, čas od&nbsp;času jsem se&nbsp;podíval skleněnou výlohou ven: začalo hustě sněžit, s&nbsp;knihou v&nbsp;ruce jsem přes sklo pozoroval sněžné víry kroutící se&nbsp;před zdí salvátorského kostela, vracel jsem se&nbsp;zase ke&nbsp;knize, vdechoval jsem její vůni, nechal jsem pohled poletovat po&nbsp;stránkách a&nbsp;tu a&nbsp;tam si&nbsp;přečetl fragment věty, který tajemně a&nbsp;oslnivě zazářil ve&nbsp;vytržené souvislosti. Nikam jsem nespěchal, byl jsem rád, že&nbsp;jsem v&nbsp;místnosti, kde je&nbsp;cítit příjemná vůně starých knih a&nbsp;kde je&nbsp;teplo a&nbsp;ticho, v&nbsp;němž je&nbsp;slyšet šelestění obracených stránek jako vzdechy knih ze&nbsp;sna, byl jsem rád, že&nbsp;nemusím do&nbsp;šera a&nbsp;sněhové vánice.</span></p>
        <p class="chunk" data-nb-ref-number="3" data-nb-words="514" data-nb-chars="3178"><span class="idea" data-nb-ref-number="3" id="idea3" data-nb-words="514" data-nb-chars="3178">Přejížděl jsem pomalu prstem po&nbsp;vlně knižních hřbetů na&nbsp;polici; náhle prst zapadl do&nbsp;tmavé prohlubně mezi tlustým francouzským svazkem o&nbsp;národohospodářství a&nbsp;knihou, na&nbsp;jejímž potrhaném hřbetě byl nápis Geburtshilfe bei Rind und Pferd, na&nbsp;dně prohlubně se&nbsp;dotkl nezvykle hebkého hřbetu. Násilím jsem vytáhl z&nbsp;hloubky police knihu ve&nbsp;vazbě z&nbsp;tmavě fialového sametu, na&nbsp;němž nebyl ani název, ani jméno autora, a&nbsp;otevřel jsem ji: stránky byly potištěné nějakým neznámým písmem; bezmyšlenkovitě jsem knihu prolistoval, chvíli jsem si&nbsp;prohlížel zkroucené arabesky na&nbsp;předsádce, které mi&nbsp;připomněly vířící sníh, zase jsem knihu zavřel a&nbsp;vecpal ji&nbsp;nazpátek mezi obě učená pojednání, jež mezitím vydechla a&nbsp;ucpala mezeru, která mezi nimi zbyla po&nbsp;vytaženém svazku. Šel jsem dál podél police, ale pak jsem se&nbsp;zarazil a&nbsp;vrátil jsem se, znovu jsem sáhl po&nbsp;knize ve&nbsp;fialovém sametu, chvíli jsem ji&nbsp;držel šikmo povytaženou z&nbsp;řady knižních hřbetů. Bylo tak snadné knihu zase zarovnat a&nbsp;prohlížet si&nbsp;další knihy, tak jako jsem to&nbsp;dělával jindy, vyjít ven do&nbsp;sněhové vánice, pokračovat v&nbsp;cestě ulicemi, vrátit se&nbsp;domů. Nic se&nbsp;přece nestalo, není na&nbsp;co&nbsp;vzpomínat, není co&nbsp;zapomenout. Ale já&nbsp;si&nbsp;uvědomil, že&nbsp;písmena, kterými byla kniha vytištěna, nepatří žádnému písmu našeho světa. Pořád ještě bylo snadné minout škvíru, ze&nbsp;které na&nbsp;mne zavanul znepokojivý a&nbsp;lákavý dech, nechat trhlinu zarůst síťovím obnovujících se&nbsp;souvislostí. Nebylo to&nbsp;poprvé, co&nbsp;došlo k&nbsp;takovému setkání, jako každý jsem mnohokrát v&nbsp;životě minul pootevřená dvířka jinam, v&nbsp;chladných chodbách cizích domů, na&nbsp;dvorcích, na&nbsp;okrajích měst. Hranice našeho světa není vzdálená, netáhne se&nbsp;na&nbsp;obzoru nebo v&nbsp;hlubinách; bledě světélkuje v&nbsp;nejtěsnější blízkosti, v&nbsp;šeru okrajů našeho těsného prostoru, koutkem oka pořád nahlížíme, aniž bychom si&nbsp;to&nbsp;uvědomovali, do&nbsp;jiného světa. Jdeme neustále podél břehu a&nbsp;podél okraje pralesa, zdá se, že&nbsp;se&nbsp;naše gesta zvedají z&nbsp;celku, k&nbsp;němuž patří i&nbsp;tyto zapřené prostory, a&nbsp;že podivně vyjevují jejich temný život, ale přitom nevnímáme hučení vln a&nbsp;skřeky zvířat, znepokojivý doprovod našich slov (a snad jejich tajné rodiště), nevšímáme si&nbsp;třpytu klenotů v&nbsp;neznámé zemi koutů, obvykle za&nbsp;celý život ani jednou nesejdeme z&nbsp;cesty. K&nbsp;jakým zlatým chrámům v&nbsp;džungli bychom došli? S&nbsp;jakými zvířaty a&nbsp;obludami bychom zápasili, na&nbsp;jakých ostrovech bychom zapomínali na&nbsp;své plány a&nbsp;cíle? Snad to&nbsp;byl fascinující tanec sněžných přízraků za&nbsp;sklem, snad to&nbsp;byla ironická láska k&nbsp;osudu rodící se&nbsp;z&nbsp;proher posledních let, co&nbsp;způsobilo, že&nbsp;starý strach z&nbsp;překročení hranice se&nbsp;ozval jen slabě, jen jakoby ze&nbsp;zvyku a&nbsp;brzy umlkl; vytáhl jsem knihu a&nbsp;znovu ji&nbsp;otevřel, díval jsem se&nbsp;na&nbsp;lhostejná písmenka, oblá, ale přitom s&nbsp;ostrými hroty na&nbsp;obvodech, byly to&nbsp;do&nbsp;sebe uzavřené nebo uzavírající se&nbsp;tvary, křečovitě stažené a&nbsp;přitom se&nbsp;ježící navenek, ale také často jakoby násilím protrhávané špičatými klíny, které do&nbsp;jejich vnitřního prostoru pronikaly zvenčí, jindy se&nbsp;zase zdálo, že&nbsp;se&nbsp;odulá písmena rozchlipují pod tlakem nějakých rozpínajících se&nbsp;vnitřních sil. U&nbsp;pokladny jsem knihu zaplatil, dal si&nbsp;ji&nbsp;do&nbsp;kapsy a&nbsp;vyšel jsem z&nbsp;obchodu. Venku se&nbsp;mezitím už&nbsp;úplně setmělo, sníh se&nbsp;zmítal ve&nbsp;světle luceren.</span></p>
        <p class="chunk" data-nb-ref-number="4" data-nb-words="387" data-nb-chars="2559"><span class="idea" data-nb-ref-number="4" id="idea4" data-nb-words="387" data-nb-chars="2559">Doma jsem rozsvítil lampu na&nbsp;stole u&nbsp;okna, sedl si&nbsp;a&nbsp;začal jsem knihu pečlivě prohlížet. Pomalu jsem obracel listy, ve&nbsp;světelném kruhu lampy se&nbsp;vynořovala jedna stránka za&nbsp;druhou, jako by&nbsp;vyplouvaly z&nbsp;temné tůně; jako šňůry magických náhrdelníků ležely na&nbsp;stránkách řady oblých a&nbsp;ostnatých písmen. V&nbsp;dechu písmen, který se&nbsp;vznášel nad stránkami, se&nbsp;chvěly jakési temné příběhy odehrávající se&nbsp;v&nbsp;džunglích a&nbsp;v&nbsp;rozlehlých spletitých městech, chvílemi se&nbsp;mi&nbsp;zdálo, že&nbsp;se&nbsp;zableskl obraz z&nbsp;těchto příběhů, zlá tvář zarputilého stoupence fantastické hereze, tichý krok šelmy v&nbsp;hloubce nočního paláce, znepokojivé gesto ruky ve&nbsp;volném hedvábí, kus rozdroleného kamenného zábradlí mezi keři v&nbsp;zahradě. Objevil jsem, že&nbsp;v&nbsp;knize je&nbsp;několik mědirytin. První ilustrace zobrazovala rozsáhlé prázdné náměstí, ovládané jakousi snovou symetrií, s&nbsp;melancholicky příkrou perspektivou šachovnicové dlažby; uprostřed náměstí se&nbsp;tyčil obelisk, jehož podstavec tvořil pravidelný mnohostěn z&nbsp;hlazeného kamene, po&nbsp;obou stranách obelisku stály trojstupňové fontány, voda padající z&nbsp;mísy do&nbsp;mísy na&nbsp;obrázku vyvolávala dojem tuhého a&nbsp;nehybného tělesa. Náměstí bylo ze&nbsp;tří viditelných stran uzavřené průčelími paláců s&nbsp;monotónními vysokými sloupořadími nad pravidelnými stupni schodišť. Podle krátkých a&nbsp;ostrých stínů se&nbsp;dalo soudit, že&nbsp;je&nbsp;poledne žhavého letního dne kdesi na&nbsp;jihu. Zpočátku jsem myslel, že&nbsp;je&nbsp;náměstí úplně opuštěné, až&nbsp;po&nbsp;chvíli jsem si&nbsp;všiml několika drobných postav, jež byly nesouměřitelné s&nbsp;rozměry gigantických staveb a&nbsp;jejichž obrysy se&nbsp;ztrácely v&nbsp;hustém šrafování, znázorňujícím stín v&nbsp;kolonádách dvou protilehlých paláců. Na&nbsp;mramorové dlažbě u&nbsp;zdi paláce na&nbsp;levé straně ležel na&nbsp;zádech mladý muž s&nbsp;rozhozenýma rukama, nad ním se&nbsp;skláněl tygr, přidržoval si&nbsp;jej mohutnou tlapou a&nbsp;zahryzával se&nbsp;mu&nbsp;do&nbsp;krku. Neuměle zobrazená tmavá krev tryskající z&nbsp;rány vypadala jako rozevřený vějíř. U&nbsp;paty jednoho ze&nbsp;sloupů paláce na&nbsp;protilehlé straně náměstí se&nbsp;pohodlně rozvalovalo několik mužů, kteří kouřili dýmky a&nbsp;hráli karty; o&nbsp;tom, co&nbsp;se&nbsp;děje na&nbsp;druhé straně náměstí, buď nevěděli, nebo se&nbsp;o&nbsp;to nestarali. Opodál stál mezi sloupy muž s&nbsp;ženou: muž v&nbsp;rozmáchlém gestu ukazoval přes prázdný prostor náměstí, rozpáleného sluncem, na&nbsp;vraždícího tygra a&nbsp;žena lomila rukama, vzpínala je&nbsp;ke&nbsp;vzdálené kazetové klenbě kolonády. Na&nbsp;druhé mědirytině byl anatomický řez perlorodkou ležící na&nbsp;bahnitém dně, třetí ilustrací bylo zobrazení nějakého stroje, jehož části byly spojené složitými pásovými převody a&nbsp;mnoha do&nbsp;sebe zaklíněnými ozubenými kolečky s&nbsp;pečlivě vyšrafovanými zuby.</span></p>
        <p class="chunk" data-nb-ref-number="5" data-nb-words="93" data-nb-chars="545"><span class="idea" data-nb-ref-number="5" id="idea5" data-nb-words="93" data-nb-chars="545">Nechal jsem knihu ležet otevřenou na&nbsp;stole u&nbsp;okna a&nbsp;šel jsem si&nbsp;lehnout. Když jsem zavřel oči, míhala se&nbsp;ve&nbsp;tmě oblá a&nbsp;ostnatá písmena, jejich řady se&nbsp;kroutily a&nbsp;svíjely, proměňovaly se&nbsp;ve&nbsp;sněhové víry zmítající se&nbsp;ve&nbsp;světle lucerny. Cítil jsem úzkost z&nbsp;neznámé a&nbsp;nevypočitatelné věci, kterou jsem přinesl do&nbsp;svého bytu jako vejce černé slepice. Ale říkal jsem si, že&nbsp;možná je&nbsp;můj neklid zbytečný, že&nbsp;kniha, jako tolik znepokojivých věcí, které vtrhly do&nbsp;našeho světa, tiše a&nbsp;nenápadně vroste do&nbsp;důvěrně známého prostoru a&nbsp;prosákne jeho šťávami.</span></p>
        <p class="chunk" data-nb-ref-number="6" data-nb-words="45" data-nb-chars="276"><span class="idea" data-nb-ref-number="6" id="idea6" data-nb-words="45" data-nb-chars="276">Uprostřed noci jsem se&nbsp;vzbudil; když jsem otevřel oči, uviděl jsem, že&nbsp;se&nbsp;nad stránkami knihy chvěje slabá nazelenalá záře. Vstal jsem a&nbsp;došel jsem ke&nbsp;stolu: písmena knihy světélkovala; v&nbsp;jejich bledém světle zelenavě zářily vločky sněhu pomalu se&nbsp;snášející za&nbsp;oknem na&nbsp;římsu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>