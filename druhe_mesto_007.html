<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="3 Petřín">
    <meta name="apple-mobile-web-app-capable" content="yes">
    <title>3 Petřín</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Michal Ajvaz: Druhé město">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Druhé město">
    <meta property="og:title" content="Druhé město">
    <meta property="og:type" content="book">
    <meta property="og:book:author" content="Michal Ajvaz">
    <meta property="twitter:title" content="Michal Ajvaz: Druhé město">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./druhe_mesto_006.html">
    <link rel="next" href="./druhe_mesto_008.html">
    <meta name="nb-order" content="3">
    <link rel="self" href="druhe_mesto_007.html">
    <meta name="nb-identifier" content="ajvaz-druhe-mesto-4752177">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2065" data-nb-chars="12948">
    <nav role="doc-toc">
      <ul class="plain section">
        <li><a href="druhe_mesto_005.html">1 Kniha ve fialové vazbě</a></li>
        <li><a href="druhe_mesto_006.html">2 V&nbsp;univerzitní knihovně</a></li>
        <li><a href="druhe_mesto_007.html">3 Petřín</a></li>
        <li><a href="druhe_mesto_008.html">4 Malostranská kavárna</a></li>
        <li><a href="druhe_mesto_009.html">5 Zahrady</a></li>
        <li><a href="druhe_mesto_010.html">6 Noční přednáška</a></li>
        <li><a href="druhe_mesto_011.html">7 Slavnost</a></li>
        <li><a href="druhe_mesto_012.html">8 Bistro na Pohořelci</a></li>
        <li><a href="druhe_mesto_013.html">9 Na věži</a></li>
        <li><a href="druhe_mesto_014.html">10 Chlad skel</a></li>
        <li><a href="druhe_mesto_015.html">11 Obchod v&nbsp;Maiselově ulici</a></li>
        <li><a href="druhe_mesto_016.html">12 Let</a></li>
        <li><a href="druhe_mesto_017.html">13 Karlův most</a></li>
        <li><a href="druhe_mesto_018.html">14 Vinárna U&nbsp;Hada</a></li>
        <li><a href="druhe_mesto_019.html">15 Prostěradla</a></li>
        <li><a href="druhe_mesto_020.html">16 Rejnok</a></li>
        <li><a href="druhe_mesto_021.html">17 Ve zdymadle</a></li>
        <li><a href="druhe_mesto_022.html">18 Nádraží</a></li>
        <li><a href="druhe_mesto_023.html">19 Schody</a></li>
        <li><a href="druhe_mesto_024.html">20 Džungle</a></li>
        <li><a href="druhe_mesto_025.html">21 Skalní chrám</a></li>
        <li><a href="druhe_mesto_026.html">22 Odchod</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="8"><span class="idea" data-nb-ref-number="1" id="idea1" data-nb-words="2" data-nb-chars="8">3 Petřín</span></h1>
        <section>
          <p class="chunk" data-nb-ref-number="2" data-nb-words="320" data-nb-chars="1890"><span class="idea" data-nb-ref-number="2" id="idea2" data-nb-words="320" data-nb-chars="1890">Na&nbsp;tom, co&nbsp;říkal vědecký pracovník v&nbsp;Klementinu o&nbsp;hranici, bylo asi hodně pravdy, ale nemohl jsem s&nbsp;ním souhlasit úplně ve&nbsp;všem. Pořád se&nbsp;ve&nbsp;mně ozýval pocit, že&nbsp;i&nbsp;my jsme měli kdysi jakýsi podíl na&nbsp;prvotním tanci, že&nbsp;i&nbsp;my jsme se&nbsp;zúčastnili slavnosti, že&nbsp;jsme my&nbsp;sami byli tančícím božstvem či&nbsp;démonem a&nbsp;že se&nbsp;v&nbsp;nás uchovávají zbytky starých vzpomínek i&nbsp;temné porozumění pro to, co&nbsp;jsme pak zapřeli a&nbsp;odsunuli za&nbsp;hranici. Touha poznat svět, z&nbsp;něhož pocházela kniha s&nbsp;neznámými písmeny, mě&nbsp;neopustila. Ještě ten den odpoledne jsem se&nbsp;vydal na&nbsp;zasněžený Petřín: doufal jsem, že&nbsp;tam najdu nějakou stopu po&nbsp;tajemném zeleném světle. Klouzal jsem po&nbsp;zledovatělých cestách a&nbsp;padal jsem, bloudil jsem mezi stromy, s&nbsp;jejichž větví se&nbsp;na&nbsp;mne sypal sníh, prodíral jsem se&nbsp;závějemi. Nahlížel jsem do&nbsp;hloubky křoví; rozbitými okny a&nbsp;dírami v&nbsp;zavřených okenicích jsem se&nbsp;díval do&nbsp;tmavých vnitřků domků a&nbsp;zamčených altánů, které stály na&nbsp;svahu, ale viděl jsem jen rozházené zahradnické nářadí, plechovky s&nbsp;barvou a&nbsp;potrhané papírové pytle, ze&nbsp;kterých se&nbsp;sypal jakýsi světlý prášek. K&nbsp;večeru jsem to&nbsp;vzdal; když už&nbsp;jsem chtěl sejít k&nbsp;cestě, po&nbsp;které bych se&nbsp;dostal na&nbsp;stanici tramvaje na&nbsp;Újezdě, uviděl jsem v&nbsp;mělkém dolíku mezi zasněženými stromy válec, který mi&nbsp;sahal k&nbsp;pasu, na&nbsp;jeho stříšce ležela vysoká sněhová čepice. Najednou vyvstala vzpomínka: když jsme si&nbsp;jako děti hráli na&nbsp;Petříně na&nbsp;schovávanou, ukrýval jsem se&nbsp;několikrát právě za&nbsp;tímto válcem; tehdy bylo léto a&nbsp;válec byl zarostlý vysokou travou. Vzpomněl jsem si, že&nbsp;jsem se&nbsp;vždycky pokoušel otevřít okénko z&nbsp;rezavého kovu, které bylo v&nbsp;horní části válce a&nbsp;které připomínalo dvířka kamen, ale nikdy se&nbsp;mi&nbsp;to&nbsp;nepodařilo. Bude to&nbsp;asi nějaká nádoba na&nbsp;uskladňování písku nebo škváry, pomyslel jsem si. Tentokrát kupodivu okénko hned povolilo, když jsem zmáčkl kliku, a&nbsp;s&nbsp;táhlým zaskřípáním se&nbsp;otevřelo. Sklonil jsem se&nbsp;a&nbsp;strčil dovnitř hlavu.</span></p>
          <p class="chunk" data-nb-ref-number="3" data-nb-words="229" data-nb-chars="1521"><span class="idea" data-nb-ref-number="3" id="idea3" data-nb-words="229" data-nb-chars="1521">Když si&nbsp;mé&nbsp;oči přivykly přítmí, zjistil jsem, že&nbsp;válec je&nbsp;vlastně slepou lucernou kupole, která se&nbsp;pod ním rozšiřovala, klenula se&nbsp;nad chrámovou lodí, jejíž podlaha se&nbsp;ztrácela v&nbsp;temné hloubce. Chrámová loď byla obklopená dvanácti kaplemi, uprostřed každé z&nbsp;nich stálo velké sousoší ze&nbsp;skla. Sousoší byla dutá a&nbsp;naplněná vodou, ve&nbsp;vodě plavali různí mořští živočichové, někteří tlumeně světélkovali: jejich bledé světlo, jediné osvětlení chrámového prostoru, se&nbsp;odráželo neklidnými záblesky na&nbsp;nesčetných záhybech zlacených ornamentů ve&nbsp;stylu jakéhosi podzemního baroka, které se&nbsp;kroutily na&nbsp;zdech a&nbsp;na širokých rámech temných obrazů. Připadalo mi, že&nbsp;sochy tvoří uzavřenou řadu, skleněný seriál, znázorňující v&nbsp;časové posloupnosti scény ze&nbsp;života nějakého hrdiny nebo boha. Představovaly jakési kruté zápasy, osamělé extáze a&nbsp;bolestná zvěstování. Také uvnitř soch vládl neklid a&nbsp;boj, mořští živočichové se&nbsp;bez ustání pronásledovali a&nbsp;zarývali do&nbsp;sebe ostré zuby. Uviděl jsem, jak se&nbsp;zděšená svítící rybka, za&nbsp;níž vyrazil rychlý stín, ukryla do&nbsp;hlavy sochy; tehdy skleněná tvář, sevřená neznámou křečí, zasvítila do&nbsp;tmy chrámu jakoby v&nbsp;náhlém mystickém vytržení, hbitý dravec však rybku v&nbsp;příštím okamžiku dostihl a&nbsp;zahryzl se&nbsp;do&nbsp;ní, světlo zhaslo ve&nbsp;zvolna se&nbsp;rozlévající tmavé krvi, která za&nbsp;chvíli naplnila celou hlavu sochy. Za&nbsp;hlavním oltářem stálo třinácté sousoší; zobrazovalo scénu, kterou už&nbsp;jsem znal: tygra, jenž požírá ležícího mladého muže. Uvnitř tygřího těla se&nbsp;pomalu vlnila osamělá, růžově zářící medúza.</span></p>
          <p class="chunk" data-nb-ref-number="4" data-nb-words="95" data-nb-chars="593"><span class="idea" data-nb-ref-number="4" id="idea4" data-nb-words="95" data-nb-chars="593">Náhle se&nbsp;pode mnou rozsvítila světla na&nbsp;koncích propletených ramen lustru, visícího na&nbsp;dlouhém laně, které bylo upevněné k&nbsp;lucerně kupole hned vedle mé&nbsp;hlavy; rybí světlo soch v&nbsp;záři lustru pobledlo, ale větší část chrámového prostoru zůstávala v&nbsp;přítmí. Do&nbsp;chrámu přicházeli lidé (patrně nějakou podzemní chodbou) a&nbsp;sedali si&nbsp;do&nbsp;lavic. Za&nbsp;oltářem se&nbsp;objevil kněz, byl to&nbsp;asi padesátiletý snědý muž s&nbsp;uhlazenými černými vlasy a&nbsp;s&nbsp;úzkým knírkem, v&nbsp;těžkých, nehybných záhybech na&nbsp;něm viselo zelenofialové roucho se&nbsp;zlatými výšivkami. Chvíli stál se&nbsp;skloněnou hlavou a&nbsp;mlčel, pak začal s&nbsp;kázáním.</span></p>
          <p class="chunk" data-nb-ref-number="5" data-nb-words="1041" data-nb-chars="6580"><span class="idea" data-nb-ref-number="5" id="idea5" data-nb-words="1041" data-nb-chars="6580">„Dnes si&nbsp;připomínáme patnáctý den putování Vyhnance, kdy jeho loďka za&nbsp;večerní tmy doplula po&nbsp;říčce do&nbsp;města; domy, továrny a&nbsp;zchátralé paláce se&nbsp;obracely k&nbsp;zapáchajícímu proudu vysokými zdmi z&nbsp;neomítnutých cihel, z&nbsp;nichž vystupovaly a&nbsp;trčely nad hladinu železné traverzy a&nbsp;ústí širokých rour, ze&nbsp;kterých vytékala špinavá voda, od&nbsp;zadních dvorků domů vedly k&nbsp;hladině drolící se&nbsp;schůdky, u&nbsp;kterých se&nbsp;zachycovaly hnijící věci a&nbsp;zahnědlá pěna; nad dvorky byly ke&nbsp;zdím přilepené temné pavlače, svítila tu&nbsp;světla kuchyní. Mluví o&nbsp;tom Kniha zpustlých zahrad, na&nbsp;stránce, na&nbsp;níž je&nbsp;mastná skvrna od&nbsp;nudlové polévky, stopa po&nbsp;dávném úleku písaře, když na&nbsp;list, oslnivě svítící ve&nbsp;slunci, náhle dopadl rohatý stín nestvůry, která v&nbsp;poledním vedru procházela ospalými a&nbsp;vylidněnými uličkami města poté, co&nbsp;na&nbsp;vyprahlých hradbách porazila stárnoucího krále v&nbsp;partii šachu hrané figurkami z&nbsp;jiskřícího ledu, v&nbsp;tichu bylo slyšet jen jemné chřestění tříště rudých a&nbsp;fialových drahokamů padajících v&nbsp;přesýpacích hodinách vedle šachovnice. Byla to&nbsp;pomsta nestvůry za&nbsp;dávnou prohru v&nbsp;zápase pod vysokou kamennou zdí pevnosti, o&nbsp;kterou se&nbsp;tříštily vlny nočního moře: pohádky neříkají celou pravdu, nestvůry se&nbsp;vždycky vrátí. I&nbsp;u&nbsp;vašich dveří jednou zazvoní povědomá obluda s&nbsp;hrací deskou pod paží, bude vás přemlouvat, abyste s&nbsp;ní hráli šachy, a&nbsp;bude se&nbsp;snažit prosadit, aby do&nbsp;hry byla zařazena také vyřezávaná figurka kopiníka s&nbsp;tygří hlavou, figurka, jejíž dráha se&nbsp;pohybuje v&nbsp;nepravidelných číhavých spirálách a&nbsp;může vybočovat i&nbsp;dost daleko mimo šachovnici, dokonce i&nbsp;mimo byt. Nestvůry se&nbsp;vrátí, jejich dráp se&nbsp;zatne i&nbsp;do našich nejsoukromějších sametů, vyryje do&nbsp;skla zrcadla v&nbsp;předsíni kresbu znázorňující, jak se&nbsp;žena, kterou nade vše milujete, pyšně účastní mlčenlivé a&nbsp;temné orgie s&nbsp;šesti otylými muži na&nbsp;palubě podzemního bombardéru, prodírajícího se&nbsp;hluboko dole hlínou a&nbsp;kamením, aby se&nbsp;nakonec jako čenich obrovského hraboše vynořila jeho černá příď z&nbsp;pukající dlažby na&nbsp;Národní třídě před okny kavárny Slavie, zrovna ve&nbsp;chvíli, kdy se&nbsp;mladý básník, který tu&nbsp;sedí nad šálkem kávy, definitivně rozhodne, že&nbsp;nechá svou poému o&nbsp;zářících vládcích vnitřní Asie měst nedokončenou, protože už&nbsp;se&nbsp;mu&nbsp;omrzelo psát na&nbsp;psacím stroji, jehož páčky, místo aby spořádaně dopadaly na&nbsp;papír, se&nbsp;co&nbsp;chvíli prohnou v&nbsp;kloubech, natáhnou se&nbsp;a&nbsp;seknou jej jedovatým trnem na&nbsp;svém konci do&nbsp;obličeje, takže po&nbsp;stodvacátém hexametru jeho hlava, ještě před měsícem obdivovaná a&nbsp;hlazená ženami, natekla v&nbsp;kouli, pod jejíž napjatou a&nbsp;zprůsvitnělou kůží se&nbsp;přelévá zelený hnis zánětů. Proč si&nbsp;nevybere jiný psací stroj? Všechny ostatní psací stroje zmizely: částečně je&nbsp;odnesla hejna sarančat na&nbsp;Kavkaz (je dokázáno, že&nbsp;spojenými silami dokážou sarančata zvednout se&nbsp;země a&nbsp;přenést do&nbsp;vzdálenosti mnoha kilometrů i&nbsp;koně), částečně se&nbsp;psací stroje používají při jakési nové perverzi, která se&nbsp;šíří městy, a&nbsp;částečně se&nbsp;proměnily v&nbsp;bílé světlo, které ozařuje sochu krásného zvířecího anděla. Vyhnaný ve&nbsp;své loďce dlouho přemýšlel o&nbsp;tom, proč se&nbsp;velké cihlové paláce ve&nbsp;městě, kterým proplouval, tolik podobají nádraží, a&nbsp;poprvé v&nbsp;životě v&nbsp;něm vyvstalo pokušení nechat posvátné knihy na&nbsp;cypřišových ostrovech napospas monotónním poznámkám skřetů, které pozvolna zaplnily všechny okraje a&nbsp;začaly už&nbsp;překrývat vlastní text, sporným komentářům, v&nbsp;nichž se&nbsp;pořád dokola mluvilo o&nbsp;smutku prázdných a&nbsp;zamčených tanečních sálů venkovských hospod, kde nohy židlí na&nbsp;stolech trčí k&nbsp;bílému stropu s&nbsp;mapami vlhkých skvrn, sálů, které prý budou hrát důležitou roli v&nbsp;postmortálním turismu; zrodilo se&nbsp;v&nbsp;něm pokušení nechat vše být a&nbsp;stát se&nbsp;démonem špinavé městské řeky, každého večera vynořit hlavu nad temnou hladinu, dívat se&nbsp;na&nbsp;světla oken kuchyní, živit se&nbsp;jídlem, které by&nbsp;pro něj hospodyně pokládaly v&nbsp;miskách na&nbsp;poslední schůdek nad hladinou, zapomenout na&nbsp;bílý mramor širokých náměstí, žhnoucí do&nbsp;noci a&nbsp;chladně vplouvající do&nbsp;dne, krásný jako nevyléčitelné zoufalství za&nbsp;tichých letních odpolední v&nbsp;rozlehlých pokojích s&nbsp;oknem do&nbsp;zahrady. Byl to&nbsp;nakonec kus zpuchřelého dřeva, plovoucího po&nbsp;hladině, co&nbsp;mu&nbsp;pomohlo překonat pokušení: rozpoznal v&nbsp;něm úlomek domácího oltáříku, před nímž ta, která se&nbsp;na&nbsp;chodbičce lůžkového vagonu rachotícího nocí laskala s&nbsp;krutým Minotaurem vlaků, poprvé sňala čelenku a&nbsp;ukázala mu&nbsp;starou jizvu, byla to&nbsp;jizva po&nbsp;ráně, kterou jí&nbsp;ocelovým zobákem zasadil pták bloudící v&nbsp;zrcadlech, když si&nbsp;opřela čelo o&nbsp;chladné sklo, aby ztišila horečku, jež ji&nbsp;spalovala od&nbsp;chvíle, kdy uviděla na&nbsp;dlouhé prázdné chodbě úřadu, pokryté lesklým linoleem, plameňáka pronásledujícího ďábla: ze&nbsp;zrcadel teď pronikají do&nbsp;našeho prostoru už&nbsp;jen ostré kovové zobáky zlých ptáků a&nbsp;metr dlouhá žihadla obřích vos, která nám probodnou tvář při holení, temné bzučení vosy za&nbsp;sklem zrcadla se&nbsp;ozývá, když večer čteme na&nbsp;pohovce knihu, někdy z&nbsp;něho začínají vyvstávat slova, pak slyšíme hlas připomínající nám staré zjevení, které jsme zradili, bylo to&nbsp;zjevení, jehož se&nbsp;nám dostalo od&nbsp;sfingy, kterou jsme uviděli ležet na&nbsp;oprýskané kovové kostře postele stojící uprostřed zasněženého pole nad Chuchlí, když nám bylo osmnáct let, na&nbsp;jedné z&nbsp;našich osamělých procházek, stmívalo se&nbsp;a&nbsp;za soumračnou sněhovou plání po&nbsp;slivenecké silnici klouzala světla automobilů: nakonec jsme zjevení, které nás na&nbsp;zasněženém poli proniklo jako rozžhavený hrot meče, zapomněli; připomene nám je&nbsp;čas od&nbsp;času jen hlas, který se&nbsp;rodí z&nbsp;temného bzučení obřích vos, vztekle a&nbsp;neúnavně vrážejících za&nbsp;večerního šera z&nbsp;druhé strany do&nbsp;skla zrcadla. Co&nbsp;se&nbsp;stane, až&nbsp;se&nbsp;jim jednou podaří sklo rozbít? Potom bude třeba vyplivnout diamanty z&nbsp;úst a&nbsp;pokusit se&nbsp;najít oheň, který jsme kdysi uschovali do&nbsp;své knihovny. Bolest dává vzniknout novým druhům průsvitných zvířat, lampy svítí v&nbsp;medu, v&nbsp;tmavé a&nbsp;studené nádražní čekárně jsou stále slyšet výkřiky, i&nbsp;když muž a&nbsp;žena, z&nbsp;jejichž úst tu&nbsp;kdysi zazněla, už&nbsp;leží v&nbsp;bílém Hindustanu na&nbsp;mozaikové podlaze a&nbsp;něžně se&nbsp;hladí chvějícíma se&nbsp;rukama po&nbsp;tělech obrůstajících lesklou skvrnitou srstí. Když Vyhnanec uviděl na&nbsp;hladině úlomek známého oltáře, rozpomněl se&nbsp;na&nbsp;leopardy na&nbsp;bílých schodištích rodného paláce a&nbsp;rozhodl se&nbsp;ponořit do&nbsp;teplého a&nbsp;lepkavého hnusu domova, který na&nbsp;nás ulpívá celý život a&nbsp;který se&nbsp;sebe celý život smýváme v&nbsp;zářivých hotelích. Jsou komentátoři, kteří tvrdí, že&nbsp;měl raději pokušení podlehnout, stát se&nbsp;démonem špinavé řeky a&nbsp;každý večer zpívat pod rozsvícenými okny kuchyní písně o&nbsp;nekonečných bitvách kentaurů se&nbsp;stroji. V&nbsp;každém případě to, jak se&nbsp;rozhodl, bylo zcela lhostejné: to&nbsp;je&nbsp;také hlavní poslání dnešního kázání a&nbsp;téma, na&nbsp;které byste měli tento týden meditovat.“</span></p>
          <p class="chunk" data-nb-ref-number="6" data-nb-words="80" data-nb-chars="499"><span class="idea" data-nb-ref-number="6" id="idea6" data-nb-words="80" data-nb-chars="499">Ozvalo se&nbsp;jednotvárné cinkání; snad to&nbsp;měla být hudba. Kněz roztáhl paže, zlaté výšivky na&nbsp;jeho rouchu se&nbsp;narovnaly: ukázalo se, že&nbsp;to&nbsp;jsou podoby tygrů; zvýšil hlas: „Také my&nbsp;se&nbsp;budeme muset jednou rozhodnout mezi chladem mramoru a&nbsp;smutnými písněmi, které se&nbsp;ozývají z&nbsp;konzervy, na&nbsp;jejímž obalu je&nbsp;namalovaná treska. Také naše rozhodování, jakkoliv nadlidsky těžké, bude zcela lhostejné; ať&nbsp;zvolíme to&nbsp;či&nbsp;ono, stejně nakonec budeme chodit s&nbsp;kovovou maskou psa na&nbsp;tváři po&nbsp;nekonečné betonové pláni…“</span></p>
          <p class="chunk" data-nb-ref-number="7" data-nb-words="298" data-nb-chars="1857"><span class="idea" data-nb-ref-number="7" id="idea7" data-nb-words="298" data-nb-chars="1857">Věřící v&nbsp;lavicích otevřeli zpěvníky a&nbsp;začali zpívat táhlou melodii beze slov, melodii, ve&nbsp;které jsem nemohl najít žádný rytmus a&nbsp;řád a&nbsp;která spíš připomínala nahodilé zvuky větru rozechvívajícího za&nbsp;zimních večerů plechové těsnění v&nbsp;oknech. Do&nbsp;zpěvu se&nbsp;nesouvisle mísilo tiché cinkání. Poslouchal jsem divnou píseň, čekal jsem, jestli se&nbsp;ještě něco bude dít, ale pořád se&nbsp;ozýval jen beztvarý zpěv, jen nekonečná utkvění jediného tónu, po&nbsp;kterých melodie náhle prudce stoupla nebo klesla, aby se&nbsp;opět náhle zarazila a&nbsp;dlouho zněla jediným tónem. Zpěv mě&nbsp;uspával a&nbsp;začínala mi&nbsp;také být zima, a&nbsp;tak jsem vytáhl hlavu z&nbsp;válce: už&nbsp;byla tma, pode mnou se&nbsp;mezi černými větvemi třpytila světla města, bezhlesně stoupala po&nbsp;svahu rozsvícená lanovka. Seběhl jsem vysokým sněhem dolů na&nbsp;Újezd a&nbsp;nasedl do&nbsp;tramvaje, která přijela od&nbsp;Malostranského náměstí. Vůz byl skoro prázdný; díval jsem se&nbsp;na&nbsp;vybledlý obraz osvětleného vnitřku tramvaje v&nbsp;tmavých sklech a&nbsp;přemýšlel jsem o&nbsp;podzemním chrámu. Pořád jsem nevěděl, s&nbsp;kým jsem se&nbsp;na&nbsp;Petříně vlastně setkal. Narazil jsem na&nbsp;nějakou tajnou sektu? Stal jsem se&nbsp;svědkem zrození nové víry? Třeba se&nbsp;rozšíří z&nbsp;petřínského podzemí a&nbsp;ovládne svět. Nebo byla naopak podzemní bohoslužba posledním záchvěvem umírajícího prastarého náboženství? Byli návštěvníci chrámu cizinci, kteří se&nbsp;z&nbsp;nějakého důvodu sjíždějí do&nbsp;Prahy, aby tu&nbsp;slavili své náboženské svátky, nebo tu&nbsp;celá staletí nepozorovaně žijí vedle nás? Anebo jsem se&nbsp;octl na&nbsp;hranici neznámého města, které sousedí s&nbsp;naším? Je&nbsp;to&nbsp;město vyrůstající z&nbsp;odpadků, které nestrávil a&nbsp;vyvrhl náš řád, anebo je&nbsp;to&nbsp;obec autochthonů, kteří tu&nbsp;byli před naším příchodem a&nbsp;kterým jsme tak lhostejní, že&nbsp;ani nezaznamenají, až&nbsp;zase odejdeme? Jaký je&nbsp;půdorys tohoto města, do&nbsp;jakých čtvrtí se&nbsp;člení, jaké jsou jeho zákony? Kde jsou jeho bulváry, náměstí a&nbsp;zahrady, kde září královský palác?</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./druhe_mesto_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>